title,content,word_count,topic
जनजातीय सम्मान,"जनजातीय सम्मान ,मध्यप्रदेश शासन, आदिम जाति कल्याण विभाग द्वारा रानी दुर्गावती राष्ट्रीय सम्मान, वीर शंकर शाह-रघुनाथ शाह राष्ट्रीय सम्मान, ठक्कर बापा राष्ट्रीय सम्मान एवं जननायक टंट्या भील राज्य स्तरीय सम्मान वर्ष 2008 से स्थापित हैं। सम्मान की स्थापना का उद्देश्य जनजातीय समाज की विशिष्ट विभूतियों के रचनात्मक अवदान से समाज को परिचित कराना है।",54,जनजातीय
सिंग बोंगा,"सिंग बोंगा या सिञ बोंगा भारत के मुण्डा आदिवासी समूहों की एक सर्वोच्च देवता हैं। जनजातीय समुदाय सूर्य को सिंग बोंगा के रूप में पूजते हैं। सिंगबोंगा को सृष्टि का निर्माता कहा जाता है। आदिवासी अपने जीवन में सुख, शाति और समृद्धि के लिए सिंगबोंगा की पूजा करते हैं।
झारखण्ड, पश्चिम बंगाल, ओडिशा, बिहार, असम, मध्य प्रदेश, छत्तीसगढ़ सहित अन्य भारतीय राज्यों की मुण्डा समूह की मुण्डा, भूमिज, हो, संथाल, असुर, बिरहोर तथा तुरी जनजातीय समुदाय सिंग बोंगा की पूजा करते हैं। जनजातीय त्योहारों तथा अनुष्ठानों में सर्वप्रथम सर्वोच्च देवता मरांग बुरु और सिंग बोंगा की पूजा की जाती है। इसके साथ देशुआली, जाहेरबुढ़ी बोंगा, हातु बोंगा, ओड़ा बोंगा, बुरु बोंगा आदि प्राकृतिक देवताओं की पूजा करते हैं। आदिवासी पहाड़ों, नदियों, जंगलों तथा प्रकृति की पूजा करते हैं। प्रमुख त्योहारों जैसे सरहुल में सिंग बोंगा, मारांग बुरु सहित अन्य आदिवासी देवताओं तथा प्रकृति की पूजा आदिवासी पाहान, लाया, देउरी तथा नायके द्वारा किया जाता है।",155,जनजातीय
राष्ट्रीय आदिवासी नृत्य महोत्सव,"राष्ट्रीय आदिवासी नृत्य महोत्सव छत्तीसगढ़ के सरकारी तौर पर भव्य रूप से मनाए जाने वाले त्योहारों में से एक है जिसमें कि न केवल भारत से प्रतिभागी सम्मिलित होते हैं बल्कि दुनिया भर में विविध जनजातीय समुदाय शामिल होते हैं और उनकी अपनी-अपनी भिन्न संस्कृति का एकत्रित रूप में जश्न मनाते हैं । यह छत्तीसगढ़ के पर्यटन और संस्कृति विभाग के तहत आयोजित किया जाता है। इस त्योहार का उद्देश्य आदिवासी समुदायों को एकजुट करना है और सभी के लिए उनकी समृद्ध संस्कृति के बारे में शिक्षित करने का अवसर प्रदान करता है। पहला राष्ट्रीय आदिवासी नृत्य महोत्सव 2019 में और दूसरा 2021 में आयोजित किया गया था। इसका तीसरा संस्करण 2022 में देखा गया था।
2022 के राष्ट्रीय आदिवासी नृत्य महोत्सव में छत्तीसगढ़ राज्य की सबले बढ़िया जनजाति का नृत्य आकर्षण का एक प्रमुख केन्द्र रहा है। इसके अलावा कई अन्य अन्तर्राष्ट्रीय कलाकारों ने अपनी प्रतिभा दिखाई जिसमें मंगोलिया के कलाकार अपनी पारम्परिक वेश भूषा में संगीत की तेज धुन पर ऊर्जा और उत्साह के साथ जोश से ओतप्रोत लयबद्ध नृत्य की प्रस्तुति की। इसी प्रकार का आकर्षण इंडोनेशिया के कलाकार रहे जो पारम्परिक रूप से भारत के निकट रहा है।",192,जनजातीय
सरना,"सरना झारखंड, पश्चिम बंगाल, छत्तीसगढ़, बिहार और ओडिशा के छोटानागपुर क्षेत्र के आदिवासियों की एक पारंपरिक पूजा स्थल है। यह एक पवित्र उपवन है, जहाँ गाँव के लोग गाँव के उत्सव में अनुष्ठान करने के लिए इकट्ठा होते हैं। यहां आदिवासियों द्वारा ग्राम देवता, जाहेर बुढ़ी, सिंग बोंगा, बुरु बोंगा आदि की पूजा की जाती है। मुंडा, संथाल, भूमिज, हो, उरांव, माहली आदि जनजातीय समुदाय अपनी धार्मिक अनुष्ठान सरना स्थल में करते हैं।

सरना साल के पेड़ों से बनी एक पवित्र जंगल है। पारंपरिक मान्यता के अनुसार, सरना गाँव के संस्थापक गाँव खुटकट्टी (ग्राम देवता) का निवास स्थान है। हर साल लोग अच्छी फसल और गाँव की सुरक्षा के लिए सूर्य (सिंग बोंगा), ग्राम देवता और पूर्वजों को बलि चढ़ाने के लिए इकट्ठा होते हैं। छोटानागपुर में गांव के पुजारी को मुंडा आदिवासी में पाहान कहते है, जिसे भूमिज आदिवासी लाया भी कहते हैं और सहायक पुजारी को देउरी कहा जाता है। पाहन और उसका सहायक पुजारी देउरी जानवरों विशेषकर मुर्गा या बकरे की बलि देते हैं। फिर पके हुए मांस को शराब के साथ खाया जाता है। संथाल आदिवासी गांव के पुजारी नाइके कहते हैं। स्थानीय आदिवासी इस पवित्र सरना स्थल को जाहेर या जाहिरा या जाहेरथान या जाहिराथान भी कहते हैं। यहां सरहुल, माघे, बुरु बोंगा जैसे त्योहारों में बलि अनुष्ठान के साथ-साथ नृत्य भी किया जाता है।",220,जनजातीय
ठाणे जिला,"ठाणे ज़िला (मराठी: ठाणे जिल्हा) भारत के दक्षिणी-पश्चिमी भाग में स्थित महाराष्ट्र के ३६ ज़िलों में से एक ज़िला है। 
ज़िले का पूर्वी भाग पहाड़ी है, जहाँ प्रमुख रूप से जनजातीय समुदायों का निवास है। पश्चिमी हिस्से में इन पहाड़ियों ने नदी घाटी को विकसित किया है। ये घाटियां तटीय क्षेत्रों में मिल गयी हैं, जहां उगने वाले चावल और फलों के लिए घोलवाद विख्यात है। मछली पालन यहाँ का मुख्य व्यवसाय है। उल्हास नदी के मुहाने के दक्षिण और उल्हास घाटी के ऊपरी हिस्से में जिले के कुछ प्रमुख शहर स्थित है, जो भीड़ और कोलाहल से भरे हैं। ये हैं भिवंडी (हथकरघों के लिए प्रसिद्ध), कल्याण (रेलवे जंक्शन), उल्हासनगर (परवासी सिंधियों की आवादी), अंबरनाथ (रसायन उत्पादन के लिए प्रसिद्ध), वसई (समुद्र तट पर बसे होने व किले के लिए प्रसिद्ध), पालघर (फलों के लिए प्रसिद्ध), तारापुर (भारत का पहला परमाणु विद्युत केंद्र) और दहानु (एक शैक्षणिक केंद्र) आदि।",150,जनजातीय
माओवाद,"माओवाद (1960-70 के दशक के दौरान) चरमपंथी अतिवादी माने जा रहे बुद्धिजीवी वर्ग का या उत्तेजित जनसमूह की सहज प्रतिक्रियावादी सिद्धांत है। माओवादी राजनैतिक रूप से सचेत सक्रिय और योजनाबद्ध काम करने वाले दल के रूप में काम करते है। उनका तथा मुख्यधारा के राजनैतिक दलों में यह प्रमुख भेद है कि जहाँ मुख्य धारा के दल वर्तमान व्यवस्था के भीतर ही काम करना चाहते है वही माओवादी समूचे तंत्र को हिंसक तरीके से उखाड़ के अपनी विचारधारा के अनुरूप नयी व्यवस्था को स्थापित करना चाहते हैं। वे माओ के इन दो प्रसिद्द सूत्रों पे काम करते हैं :
1. राजनैतिक सत्ता बन्दूक की नली से निकलती है।
2. राजनीति रक्तपात रहित युद्ध है और युद्ध रक्तपात युक्त राजनीति।
भारतीय राजनीतिक  पटल पर माओवादियों का एक दल के रूप में उदय होने से पहले यह आन्दोलन एक विचारधारा की शक्ल में सामने आया था पहले पहल हैदराबाद रियासत के विलय के समय फिर 1960-70 के दशक में नक्सलवादी आन्दोलन के रूप में वे सामने आए।",165,जनजातीय
उजाला योजना,"उजाला योजना (Unnat Jyoti by Affordable LEDs for All (UJALA)) भारत सरकार की एक योजना है जिसके अन्तर्गत कम मूल्य पर एल ई डी बल्ब दिये जाते हैं ताकि बिजली की बचत की जा सके। यह योजना 'बचत लैम्प योजना' के स्थान पर 01 मई 2015 को भारत के प्रधानमन्त्री नरेन्द्र मोदी ने शुरू की। इस योजना के अन्तर्गत एक वर्ष के अन्दर ही 9 करोड़ एलईडी बल्बों की बिक्री हो गयी, जिससे लगभग 550 करोड रूपये के बिजली बिल की बचत हुई। उजाला योजना की तर्ज पर हिमाचल में गृहिणी सुविधा योजना की शुरुआत की गई है। जो की उजाला योजना का ही लघु रूप है।",107,जनजातीय
पलामू जिला,"पलामू  भारतीय राज्य झारखंड का उत्तर-पश्चिमी जिला है।जो 1892 में ब्रिटिश राज के दौरान स्तापित  हुआ था। जिले का मुख्यालय मेदिनीनगर है जो उत्तर कोयल नदी के दाहिने तट पर स्थित है और 1962 का बसा हुआ है। पलामू जिला झारखंड का सबसे पश्चिमी जिला है और इसकी सीमा पर बिहार राज्य के साथ मिलती है। यह चोटीयों, नदियों और वन्यजन से भरा हुआ है।   क्षेत्रफल - 4393 वर्ग कि.मी. जनसंख्या - 1936319(2011 जनगणना) साक्षरता - 65.5% एस. टी. डी (STD) कोड - 06562 जिलाधिकारी - (सितम्बर 2006 में) समुद्र तल से उचाई 222 मीटर - अक्षांश - 23*50’ - 24*8’ उत्तर देशांतर - 83*55’ - 84*30’ पूर्व औसत वर्षा 1356 - मि.मी. प्रखंड -मेदिनीनगर, चैनपुर, रामगढ़़, सतबरवा, लेस्लीगंज, पांकी, तलहसी, मनातू, पाटन, पंडवा, विश्रामपुर, नावा बाजार, पांडू, उंटारी, मोहम्मदगंज, हैदरनगर, हुसैनाबाद, छतरपुर, हरिहरगंज, नौडीहा और पिपरा । पलामू जिला एक ऐतिहासिक स्थल है जिसमें चित्रित हैंडिडाग किला, पाल की खोई गई राजधानी, और बेतलघाट, जो पुरातात्विक स्मारक हैं।",159,जनजातीय
अनुसूचित जाति और अनुसूचित जनजाति,"अनुसूचित जाति (एससी)  आधिकारिक तौर पर लोगों के नामित समूह हैं और भारत में सबसे वंचित सामाजिक-आर्थिक समूहों में से हैं। शर्तें भारत के संविधान में मान्यता प्राप्त हैं और समूहों को एक या अन्य श्रेणियों में नामित किया गया है : भारतीय उपमहाद्वीप में ब्रिटिश शासन के अधिकांश काल में , उन्हें दलित वर्गों के रूप में जाना जाता था।:
अनुसूचित जनजाति (एसटी) आधुनिक साहित्य में, अनुसूचित जातियों को जनजाति के रूप में संदर्भित किया जाता है , जिसका अर्थ है ""टूटा हुआ"" या ""बिखरा हुआ"",

2011 की जनगणना के अनुसार अनुसूचित जनजाति की जनसंख्या पूरे भारत में 8.6% यानि की लगभग 14 करोड़ थी। राज्यवार आंकड़े देखे तो सर्वाधिक अनुसूचित जनजाति वाला राज्य मध्य प्रदेश है। 2011 के जनगणना के अनुसार मध्य प्रदेश अनुसूचित जनजाति की कुल आबादी लगभग 1करोड़ 53 लाख थी तथा पंजाब, हरियाणा, दिल्ली,चंडीगढ़ व पुडुचेरी में कोई भी अनुसूचित जनजाति निवास नहीं करती है।",150,जनजातीय
मुड़मा जतरा,"मुड़मा जतरा झारखंड राज्य में आयोजित होने वाला वार्षिक आदिवासी मेला है, जिसका आयोजन दशहरा के दसवें दिन किया जाता है। यह राँची से लगभग 28 किलोमीटर दूर राँची-डलटेनगंज मार्ग पर स्थित मुड़मा गांव में आयोजित होता है।",38,जनजातीय
आखाँइन जातरा,"आखाँइन जातरा, हिन्दू पंचांग के माघ महीने की पहली तारीख को मनाया जाने वाला कृषि उत्सव है। झारखण्ड में आखाँइन को ‘नव वर्ष’ के रूप में मनाते हैं। साल की शुरुआत मानकर इस दिन से ही सारे शुभ कार्य शुरू किये जाते हैं। किसान परंपरा के अनुसार इस दिन से ही खेत में पहला हल चलाकर खेती की शुरुआत करते हैं। वर्तमान समय में इसे जनजातीय और गैर जनजातीय किसान दोनों समुदायों द्वारा मनाया जाता है।
आखाँइन जातरा के साथ ही टुसू पर्व का आगाज हो जाता है। टुसू परब मुख्यत: भूमिज, कोरा, मुंडा, संथाल, खड़िया, हो, गोंड, चिक बड़ाइक, उरांव, खरवार, माहली, लोहरा, सबर, करमाली, कुड़मी महतो, लोधा, बागाल, भुइंया, गोंझू और अन्य समुदायों द्वारा धूमधाम से मनाया जाता है।",121,जनजातीय
झारखंड के लोग,"झारखण्ड राज्य विभिन्न भाषाओं, संस्कृतियों का संगम क्षेत्र कहा जा सकता है। द्रविड़, आर्य, एवं आस्ट्रो-एशियाई तत्वों के सम्मिश्रण का इससे अच्छा कोई क्षेत्र भारत में शायद ही हो। हिंदी, उर्दू,बांग्ला, खोरठा, नागपुरी, कुरमाली, पंचपरगनिया यहाँ की प्रमुख भाषाएं हैं। झारखंड में बसने वाले स्थानीय हिन्द-आर्य भाषाएँ बोलने वाले लोगों को सादान कहा जाता है। इसके अलावा यहां संथाली, मुंडारी, भूमिज, हो, खड़िया, कुड़ुख जैसी जनजातीय भाषाएं बोली जाती है। राजधानी रांची स्थित जनजातीय अनुसंधान संस्थान और संग्रहालय में इनके संस्कृति की झलक देखी जा सकती है।",87,जनजातीय
हिमाचल प्रदेश की संस्कृति,"हिमाचल प्रदेश एक उत्तर भारतीय राज्य है। यह उन कुछ राज्यों में से एक था, जो बाहरी रिवाजों से काफी हद तक प्रभावित नहीं हुआ। तकनीकी प्रगति के साथ, राज्य बहुत तेजी से बदल गया है। 
हिमाचल प्रदेश एक बहुसांस्कृतिक और बहुभाषी राज्य है। सबसे ज्यादा बोली जाने वाली भाषाओं में से कुछ हिंदी और पहाड़ी है। हिमाचल में रहने वाले हिंदू समुदाय में ब्राह्मण, राजपूत, कन्नट, राशी और कोली शामिल हैं। यहाँ में जनजातीय आबादी भी शामिल है जिसमें मुख्य रूप से गद्दी, किन्नर, गुज्जर, पनवाल और लाहौल शामिल हैं। 
हिमाचल अपने हस्तशिल्प के लिए अच्छी तरह से जाना जाता है। कालीन, चमड़े के काम, शॉल, पेंटिंग, मेटलवेयर, लकड़ी और पेंटिंग की लोग सराहना करते हैं। पश्मीना शाल उन उत्पादों में से एक है जो मांग में अत्यधिक है। स्थानीय संगीत और नृत्य राज्य की सांस्कृतिक पहचान को दर्शाता है। हिमाचलियों का दिन-प्रतिदिन भोजन उत्तर भारत के बाकी हिस्सों की समान है। यद्यपि हिंदी राज्य की भाषा है, बहुत से लोग पहाड़ी भी बोलते हैं। पहाड़ी में कई बोलियां हैं। अधिकांश आबादी कृषि पद्धतियों में लगी हुई है। घर मिट्टी की ईंटों से निर्मित किया जाता है और छत स्लेट के हैं।",193,जनजातीय
बागुरंबा,बागुरुम्बा असम के एक लोक नृत्य है जो कि कछारी (बोडो) समुदाय के लोग मनाते है। यह नृत्य खासकर कृषि प्रधान उत्सव बैशागु जो कि अप्रिल महीने के समय मे बैशाख महीने मे मनाया जाता है। बैशागु युवा - युवती का सामूहिक नृत्य है। यहाँ युवा वर्ग गामुसा पहनते हैं और गले मे आरन्नाइ नाम के सल डालते हैं और शर मे भी आरन्नाइ बाँधते हैं और वहीं युवतियाँ दखना नाम की जनजातीय पोशाक पहनकर गाँव के घर-घर जाकर नृत्य-गीत गाकर खुशियाँ मनाते हैं।,84,जनजातीय
अर्जुन मुंडा,"अर्जुन मुंडा झारखंड प्रान्त के मुख्यमंत्री रह चुके हैं। महज 35 वर्ष की आयु में मुख्यमंत्री का पद संभालने वाले अर्जुन मुंडा के नाम देश में सबसे कम उम्र में मुख्यमंत्री बनने का रिकॉर्ड है।
स्वर्गीय गणेश मुंडा के पुत्र 5 जून 1968 को घोड़ाबाँधा जमशेदपुर में जन्में श्री मुंडा फरवरी 2005 में झारखंड में दूसरी बार मुख्यमंत्री निर्वाचित हुए। मध्य वर्गीय परिवार से आनेवाले श्री मुंडा बिहार औऱ झारखंड विधानसभा में खरसाँवा का प्रतिनिधित्व करते हैं। फिलहाल वे जमशेदपुर लोकसभा क्षेत्र के सांसद और भारतीय जनता पार्टी के राष्ट्रीय महासचिव हैं। उनका राजनीतिक जीवन 1980 से शुरू हुआ।.उस वक्त अलग झारखंड आंदोलन का दौर था।.अर्जुन मुंडा ने राजनीतिक पारी की शुरुआत झारखंड मुक्ति मोर्चा से की। .आंदोलन में सक्रिय रहते हुए अर्जुन मुंडा ने जनजातीय समुदायों और समाज के पिछड़े तबकों के उत्थान की कोशिश की। .1995 में वे झारखंड मुक्ति मोर्चा के उम्मीदवार के रूप में खरसावां विधानसभा निर्वाचन क्षेत्र से चुनकर बिहार विधानसभा पहुँचे। बतौर भारतीय जनता पार्टी प्रत्याशी 2000 और 2005 के चुनावों में भी उन्होंने खरसावां से जीत हासिल की। वर्ष 2000 में अलग झारखंड राज्य का गठन होने के बाद अर्जुन मुंडा बाबूलाल मरांडी के कैबिनेट में समाज कल्याण मंत्री बनाये गये। वर्ष 2003 में विरोध के कारण बाबूलाल मरांडी को मुख्यमंत्री के पद से हटना पड़ा. यहीं वक्त था कि एक मजबूत नेता के रूप में पहचान बना चुके अर्जुन मुंडा पर भारतीय जनता पार्टी आलाकमान की नज़र गई। 18 मार्च 2003 को अर्जुन मुंडा झारखंड के दूसरे मुख्यमंत्री चुने गये। उसके बाद 12 मार्च 2005 को दुबारा उन्होंने मुख्यमंत्री पद की शपथ ली। लेकिन निर्दलीयों से समर्थन नहीं जुटा पाने के कारण उन्हें 14 मार्च 2006 को त्यागपत्र देना पड़ा. इसके बाद मुंडा झारखंड विधानसभा में नेता प्रतिपक्ष रहे। . वर्ष 2009 के लोकसभा चुनाव में भारतीय जनता पार्टी ने उन्हें जमशेदपुर लोकसभा क्षेत्र से उम्मीदवार बनाया। पार्टी के भरोसे पर अर्जुन मुंडा खरा उतरे..उन्होंने लगभग दो लाख के मतों के अन्तर से जीत हासिल की। वे भारतीय जनता पार्टी के दमदार औऱ भरोसेमन्द नेताओं में से एक हैं।.उनकी खूबियों को देखते हुए पार्टी ने उन्हें राष्ट्रीय महासचिव की जिम्मेदारी दी है। 11 सितम्बर 2010 को वे तीसरी बार झारखंड के मुख्यमंत्री बने। अर्जुंन मुंडा ने झारखंड के मुख्यमंत्री के रूप में तीन बार कार्य किया है। वे वर्तमान में झारखंड के जमशेदपुर लोकसभा क्षेत्र के सांसद हैं।अर्जुन मुंडा को कई पुरस्कारों से सम्मानित किया गया है। उन्हें 2005 में भारत सरकार द्वारा पद्मश्री से सम्मानित किया गया था।",407,जनजातीय
मानवशास्त्र,"मानवशास्त्र या नृविज्ञान (अंग्रेज़ी-Anthropology) मानव, उसकी अनुवांशिकी, संस्कृति और समाज की वैज्ञानिक और समाजशास्त्रीय दृष्टिकोण से अध्ययन है। इसके अंतर्गत मनुष्य के समाज के अतीत और वर्तमान के विभिन्न पहलुओं का अध्ययन किया जाता है। सामाजिक नृविज्ञान और सांस्कृतिक नृविज्ञान के तहत मानदंडों और समाज के मूल्यों का अध्ययन किया जाता है। भाषाई नृविज्ञान में पढ़ा जाता है कि कैसे भाषा, सामाजिक जीवन को प्रभावित करती है। जैविक या शारीरिक नृविज्ञान में मनुष्य के जैविक विकास का अध्ययन किया जाता है।
नृविज्ञान एक वैश्विक विद्या है, जिसमे मानविकी, सामाजिक और प्राकृतिक विज्ञान को एक दूसरे का सामना करने के लिए मजबूर किया जाता है। मानव विज्ञान, प्राकृतिक विज्ञान के समेत मनुष्य उत्पत्ति, मानव शारीरिक लक्षण, मानव शरीर में बदलाव, मनुष्य प्रजातियों में आये बदलावों इत्यादि से ज्ञान की रचना करता है।
सामाजिक-सांस्कृतिक नृविज्ञान, संरचनात्मक और उत्तराधुनिक सिद्धांतों से ज़ोरदार रुप से प्रभावित हुआ है।",144,जनजातीय
निशि लोग,"निशि (Nyishi) भारत के अरूणाचल प्रदेश राज्य की एक जनजाति है  ये लोग अरुणाचल प्रदेश के छः जिलों के निवासी हैं और इस प्रदेश की जनसंख्या में सबसे बड़ा जनजातीय समूह हैं। इनकी जनसंख्या ३ लाख के लगभग है।  ये लोग निशि भाषा बोलते हैं। जो एक तिब्बती-बर्मी भाषा है किन्तु उनकी भाषा की उत्पत्ति कैसे हुई है, इस पर मतभेद है।",62,जनजातीय
महान अण्डमानी,"महान अंडमानी अथवा ग्रेट अंडमानी उन जनजातीय लोगों को सामूहिक रूप से कहते हैं जो भारत के अंडमान द्वीपसमूह के महान अंडमान द्वीप और इससे सटे द्वीपों पर निवास करते हैं।
किसी समय ग्रेट अंडमानी लोगों की अंडमान द्वीपसमूह में सबसे अधिक आबादी थी। 1789 में उनकी अनुमानित जनसंख्या 10,000 थी। वर्ष 1901 में इनकी संख्या घटकर 625 हो गई और 1969 मे इनकी संख्या घटकर मात्र 19 हो गई। वर्ष 1971 की जनगणना के अनुसार मात्र उनकी संख्या 24 थी लेकिन वर्ष 1999 में उनकी संख्या बढ़ कर 41 हो गई। 2010 के अनुमानित आँकड़ों के अनुसार इनकी संख्या 52 थी।
प्रशासन इस जनजाति के संरक्षण और परिरक्षण के लिए भरसक प्रयास कर रहा है। इस जनजाति को स्ट्रेट आईलैण्ड नाम के एक छोटे से द्वीप में बसाया गया। ग्रेट अंडमानी लोग मूलतः एकत्रक (gatherers) हुआ करते थे। आजकल वे चावल, दाल, चपाती और अन्य आधुनिक खाद्य सामग्री भी खाते हैं। वे गर्म मसालों का उपयोग करके खाना पका सकते हैं। लेकिन अब भी वे जरूरत पड़ने पर शिकार पर या जंगल और समुद्र तट से भोजन एकत्रित करने जाते हैं। उनके परम्परागत भोजन में मछली, डुगाँग, कछुऊा, कछुऊा के अण्डे, केकड़ा कन्द मूल शामिल हैं। वे सुकर अंडमान के समुद्र में पाए जाने वाले मोनिटर (लिजर्ड) चिपकली आदि तटीय लोग होने के कारण वे विभिन्न प्रकार के केकडा और मछली के अलावा ओक्टोपस, समुद्री जीव जैसे टर्बन शैल, स्कोर्पियन शैल सन्दियल हेल्मेंट, टोकस ओर स्क्रय शैल से निकाला गया मोलसेस पंसद करते हैं। बाद में कुछ लोग सब्जियों की खेती करने लगे और कुक्कुट पालन फार्म की भी स्थापना कीं। वे शराब पीने की आदत के अलावा उन्हें गैर-जन जातिय, शहरी, समुदाय के सम्पर्क में आने के बाद संक्रामक रोगों से ग्रस्त हुए हैं।",286,जनजातीय
सेंग खासी,"सेंग खासी (या सेंगखासी) मेघालय का एक अल्पसंख्यक समाज एवं आन्दोलन है। ये मूल खासी हैं। मूल खासी धर्म और संस्कृति को संरक्षित रखने के लिए शुरू किए गए सेंग खासी आंदोलन की याद में हर वर्ष 'सेंग कुट नेम' नामक महोत्सव मनाया जाता है। अंग्रेजों के आक्रमण से खासी संस्कृति और भाषा को बचाने के लिए 23 अगस्त 1899 को 16 बहादुर राष्ट्रभक्त खासी युवकों ने 'सेंग खासी' का गठन किया था। 
एक समय था जब खासी, जयंतिया और गारो की पहाड़ियों पर इन्हीं का राज्य था और वीरता में ही नहीं, ज्ञान और संस्कृति के मामले में भी यह समुदाय अद्वितीय था। इस समाज का प्रभाव इंडोनेशिया, लाओ और कंबोडिया के जनजातीय पहनावे, बोलचाल और रीतिरिवाजों तक देखा गया। लगभग डेढ़ सौ साल पहले अंग्रेज वहां आए और अपनी सत्ता को मजबूत करने के तमाम उपकरण और तौर-तरीके अपनाते हुए ब्रिटिश मिशनरी भी अपनी छत्रछाया में ले आए। खासी समाज के सुप्रसिद्ध क्रांतिकारी तीरथ सिंह (जिन्हें खासी भाषा में श्री के लिए यू का प्रयोग करते हुए यू तीरोथ सिंह कहा जाता है) की शहादत आज भी प्रेरणा का स्रोत है। जब ब्रिटिश अत्याचार और धर्मांतरण की तीव्रता बढ़ी तो 23 नवंबर, 1899 को सोलह खासी नौजवानों ने अपनी जनजातीय आस्था और परंपरा बचाने के लिए सेंगखासी संगठन की स्थापना की। अब यह दिन एक त्योहार बन गया है, जिसे सेंगकुट स्नेम कहा जाता है। इस दिन चावल और जल के साथ निराकार ईश्वर की पूजा की जाती है और ब्रिटिश साम्राज्यवाद के विरुद्ध स्थापित सेंगखासी आंदोलन के नायकों का स्मरण करते हुए नई पीढ़ी में अपनी संस्कृति और समाज की धार्मिकता के संस्कार रोपे जाते हैं। इस दिन एक प्रसिद्ध खासी उक्ति दोहराई जाती है- ‘लाएद लालादेय, बुरोम इया कीवेई’ यानी अपना भी सम्मान करो और दूसरों का भी सम्मान करो।",294,जनजातीय
सेवा भारती,"सेवा भारती, राष्ट्रीय स्वयंसेवक संघ द्वारा चालित एक प्रकल्प है। यह मुख्यत: वनवासी क्षेत्रों में कार्य करता है। इसके मुख्य कार्य हैं - शिक्षा, संस्कार, सामाजिक जागरूकता, स्वरोजगार धर्म-परिवर्तन से वनवासियों की रक्षा आदि।
यह एक गैर-सरकारी संगठन है जो कि भारतीय समाज के आर्थिक रूप से कमजोर वर्गों में सामाजिक आर्थिक रूप से हाशिए वाले, जनजातीय और स्वदेशी समुदायों पर विशेष ध्यान केंद्रित करता है। यह हजारों केंद्रों के अपने देशव्यापी नेटवर्क के माध्यम से मुफ्त चिकित्सा सहायता, शिक्षा, साथ हीं स्वाबलंबन के लिए व्यावसायिक प्रशिक्षण जैसे कई कल्याणकारी और सामाजिक सेवा कार्यक्रमों को शुरू करके शहरी झोपड़पट्टियों और पुनर्वास कॉलोनियों के बीच भी काम करता है। यह सैंकड़ों जिलों में साल भर लाखों गतिविधियों को चलाता है। आपदा (बाढ़, भुकम्प, आदि) के समय बढ़-चढ़कर समाज हर हिस्से में सहायता के लिए बिना भेद-भाव तत्पर रहती है।",138,जनजातीय
झारखंड की कला और संस्कृति,"झारखण्ड भारत के पूर्वी भाग में स्थित एक राज्य है, जो अपनी ज्वलंत संस्कृति, विशिष्ट चित्रकला, परंपराओं और त्योहारों के लिए जाना जाता है। यह राज्य अपनी जनजातीय संस्कृति के लिए प्रसिद्ध है। झारखण्ड के जनजातियों की अपनी अनूठी भाषा, नृत्य, संगीत, कला और शिल्प हैं। झारखंड की कला और संस्कृति समृद्ध और विविध है। झारखण्ड अपनी जनजातीय संस्कृति के लिए प्रसिद्ध है। झारखंड की जनजातियाँ अपनी अनूठी भाषा, नृत्य, संगीत, कला और शिल्प के लिए जानी जाती हैं।",79,जनजातीय
मणिपुर के नृत्य,"म्यांमार (बर्मा), असम, नागालैंड और मिजोरम की सीमा से लगे पूर्वोत्तर भारत के एक राज्य मणिपुर मे कई अलग-अलग नृत्य शैलियाँ हैं। मणिपुरी नृत्यो में शास्त्रीय और लोक नृत्य दोनों प्रकार के नृत्य शामिल हैं। रास लीला प्रमुख भारतीय शास्त्रीय नृत्य रूपों में से एक है। लोक नृत्य के विभिन्न रूप उमंग लाई जैसे प्राचीन मैतेई देवताओं के कारण है और लाई हरोबा के दौरान प्रदर्शन किया जाता है, जिसमे मणिपुर के विभिन्न जनजातीय समुदायों के नृत्य भी।
मणिपुरी नृत्य, सामान्य रूप से, अपनी अनूठी वेशभूषा, सौंदर्यशास्त्र, परंपराओं और प्रदर्शनों की सूची के साथ एक समुह प्रदर्शन है।  मणिपुरी नृत्य एक धार्मिक कला है और इसका उद्देश्य आध्यात्मिक मूल्यों की अभिव्यक्ति है। इस प्रदर्शन कला के पहलुओं को त्योहारों के दौरान मनाया जाता है और मणिपुरी लोगों के बीच शादियों जैसे प्रमुख संस्कारों के दौरान किया जाता है, विशेष रूप से मैतेई लोगों के जाति में।   
मणिपुर के कई नृत्य रूप हैं, जिनमें राज्य में रहने वाले विभिन्न समुदायों के शास्त्रीय और लोक नृत्य दोनों शामिल हैं। उनमें से कुछ नीचे दिए गए हैं।",174,जनजातीय
रोज केरकेट्टा,"रोज केरकेट्टा (5 दिसंबर, 1940) आदिवासी भाषा खड़िया और हिन्दी की एक प्रमुख लेखिका, शिक्षाविद्, आंदोलनकारी और मानवाधिकारकर्मी हैं। आपका जन्म सिमडेगा (झारखंड) के कइसरा सुंदरा टोली गांव में खड़िया आदिवासी समुदाय में हुआ। झारखंड की आदि जिजीविषा और समाज के महत्वपूर्ण सवालों को सृजनशील अभिव्यक्ति देने के साथ ही जनांदोलनों को बौद्धिक नेतृत्व प्रदान करने तथा संघर्ष की हर राह में आप अग्रिम पंक्ति में रही हैं। आदिवासी भाषा-साहित्य, संस्कृति और स्त्री सवालों पर डा. केरकेट्टा ने कई देशों की यात्राएं की है और राज्य एवं राष्ट्रीय स्तर पर अनेक पुरस्कारों से सम्मानित हो चुकी हैं।",97,जनजातीय
कोरकू लोग,"कोरकू जनजाति के लोग मध्यप्रदेश में सतपुड़ा पर्वतमाला के जंगलों से लगे छिन्दवाड़ा मवासी ,बैतूल जिले की भैंसदेही और चिचोली तहसील में, होशंगाबाद जिले में, भिण्ड जिले में, हरदा जिले की हंडिया तहसील में (कोरकू ठाकुर) के भुसारिया गौत्र के लोग अधिक है। टिमरनी, खण्डवा जिले के खालवा ब्लॉक में ,बुरहानपुर जिले के खकनार विकासखंड में,खिड़किया तहसील के गाँवों में निवास करती है। इसके अतिरिक्त कोरकू महाराष्ट्र में अकोला, मेलघाट(धारणी तथा चिखलदरा) तथा मोर्शी तालुका अमला में भी रहते हैं।",80,जनजातीय
बस्तर जिला,"बस्तर भारतीय राज्य छत्तीसगढ़ का एक जिला है। जिले का प्रशासनीक मुख्यालय जगदलपुर है। यहां की कुल आबादी का लगभग 70% भाग जनजातीय है।
इसके उत्तर में दुर्ग, उत्तर-पूर्व में रायपुर, पश्चिम में चांदा, पूर्व में कोरापुट तथा दक्षिण में पूर्वी गोदावरी जिले हैं। यह पहले एक देशी रियासत था। इसका अधिकांश भाग कृषि के अयोग्य है। यहाँ जंगल अधिक हैं जिनमें गोंड एवं अन्य आदिवासी जातियाँ निवास करती हैं। जगंलों में टीक तथा साल के पेड़ प्रमुख हैं। यहाँ की स्थानांतरित कृषि में धान तथा कुछ मात्रा में ज्वार, बाजरा पैदा कर लिया जाता है। इंद्रावती यहाँ की प्रमुख नदी है।  चित्रकोट आदि कई झरने भी हैं। जगदलपुर, बीजापुर, कांकेर, कोंडागाँव, भानु प्रतापपुर आदि प्रमुख नगर हैं। यहाँ के आदिवासी जंगलों में लकड़ियाँ, लाख, मोम, शहद, चमड़ा साफ करने तथा रँगने के पदार्थ आदि इकट्ठे करते रहते हैं। खनिज पदार्थों में लोहा, अभ्रक महत्वपूर्ण हैं।",146,जनजातीय
थारू भाषा,"थारू भाषा, थारू समुदाय में बोली जाने वाली भाषा है। यह नेपाल में बोली जाने वाली प्रमुख भाषा है। थारू जाति में और भी कई भाषाएँ हैं जो थारू भाषा के समान मानी जाती हैं। इसे सोन्हा, कथरिया, डंगौरा या मुख्य कोचिला भाषा भी कहा जाता है। 
नेपाल के पश्चिमी भाग में इन भाषाओं के अलावा पूर्वी थारू समुदाय में चितवानिया थारू भाषा बोली जाती है जो पश्चिमी थारू भाषा से भिन्न है। यह नेपाल में बोली जाने वाली अन्य भाषाओं के समान है। यह मैथिली, भोजपुरी, बंगाली, आदि के समान प्रतीत होता है, लेकिन अन्य भाषाएं थारू मूल भाषा से विकसित हुई हैं क्योंकि अन्य थारू भाषाएं विकसित हुई हैं और इसलिए हैं सभ्य और परिष्कृत। थारू भाषा में अनेक प्राचीन कृतियाँ हैं और उन्हें कहानी के रूप में संकलित करने की आवश्यकता है।
यद्यपि इंडो-आर्यन के भीतर उनका अपना सटीक वर्गीकरण अनिश्चित बना हुआ है, थारू भाषाओं में अवधी, मैथिली और भोजपुरी जैसी पड़ोसी भाषाओं के साथ सतही समानताएं हैं। कुछ थारू परिवारों का शब्दकोष एक पुरातन, 'स्वदेशी' आधार का संकेत है, जो संभावित रूप से चीन-तिब्बती या इंडो-आर्यन बस्ती से पहले का है। थारू भाषाएं इंडो-आर्यन के संदर्भ में संक्रमणकालीन प्रतीत होती हैं।",196,जनजातीय
बिरसा मुंडा,"बिरसा मुंडा (15 नवम्बर 1875 - 9 जून 1900) एक भारतीय आदिवासी स्वतंत्रता सेनानी और मुंडा जनजाति के लोक नायक थे। उन्होंने ब्रिटिश राज के दौरान 19वीं शताब्दी के अंत में बंगाल प्रेसीडेंसी (अब झारखंड) में हुए एक आदिवासी धार्मिक सहस्राब्दी आंदोलन का नेतृत्व किया, जिससे वह भारतीय स्वतंत्रता आंदोलन के इतिहास में एक महत्वपूर्ण व्यक्ति बन गए। भारत के आदिवासी उन्हें भगवान मानते हैं और 'धरतीबा' के नाम से भी जाना जाता है।",74,जनजातीय
गोंड (जनजाति),"गोंड समुदाय भारत की एक प्रमुख प्राचीन समुदाय हैं। जो की भारत के कटि प्रदेश - विंध्यपर्वत, सिवान, सतपुड़ा पठार, छत्तीसगढ़ मैदान में दक्षिण तथा दक्षिण-पश्चिम में गोदावरी नदी तक फैले हुए द्रविड़ परिवार की एक कबीला है। जो संभवत: पाँचवीं-छठी शताब्दी में दक्षिण से गोदावरी के तट को पकड़कर मध्य भारत के क्षेत्रों में फैल गई। आज भी मोदियाल गोंड जैसे समूह हैं। जिनकी जातीय भाषा गोंडी है जो द्रविड़ परिवार के है।

यह जाति उत्तर प्रदेश में सोनभद्र, मीरजपुर, वाराणसी, चंदौली, जौनपुर, भदोही, आजमगढ़, गाज़ीपुर, मऊ, देवरिया, बलिया, आदि जनपदों में निवास करती है। जिनकी जनसंख्या 15 लाख से भी ज्यादा है।",104,जनजातीय
हुलकी नृत्य,"हुलकी नृत्य हुलकी पाटा नृत्य का प्रचलन मुरिया जनजातियों में है। इसमें नृत्य के साथ-साथ गीत विशेष आकर्षण रखते हैं। इस नृत्य में युवक और युवतियां दोनों हिस्सा लेते हैं। इसमें यह गाया जाता है कि राजा-रानी कैसे रहते हैं? अन्य गीतों में युवक और युवतियों की शारीरिक संरचना के प्रति सवाल-जबाब होते हैं। यह नृत्य किसी समय सीमा से नहीं बंधा होता है। इसका आयोजन किसी भी समय किया जा सकता है।                                  

 हुलकी नृत्य कि विशेषता इस नृत्य के साथ-साथ गाये जाने वाला गीत है। हुलकी नृत्य के समय गाये जाने वाले इस गीत को हुलकी गीत (Hulaki Song) कहा जाता है। अब आप सोचेंगे की इस हुलकी गीत में ऐसा क्या खास बात है। तो  खास बात ये है, की ये अन्य आदिवासी समुदाय के जनजातीय लोक नृत्यों में गाये जाने वाले लोकगीतों से एक अलग ही प्रभाव डालता है। हुलकी गीत में नृत्य करने वाले युवक-युवतियां कुछ गीतों में ""पुराने राजा एवं रानियाँ रहन-सहन कैसे करते थे?"" इस बारे में गाया जाता है। और कुछ गीतों में ""युवक-युवतियों के शारीरिक बनावट के ऊपर"" एक-दूसरे से सवाल-जवाब करते हैं। यह पूरा सवाल-जवाब गानों के माध्यम से ही होता है। उदाहरण के लिए - यदि गाने में कोई ये सवाल करे कि, ""ऊँचा लड़का किस काम का?"" इसका ये मतलब है, कि यदि किसी लड़के का शरीर ऊँचे कद का है, तो वह लड़का क्या काम आता है? तो गाने के माध्यम से ही इसका जवाब देते हुए कहा जाता है, की ""सेम तोड़ने के काम का।"" मतलब ऊँचा लड़का सेम को तोड़ने के काम अता है",258,जनजातीय
हल्बी,"हल्बी या हल्बा, छत्तीसगढ़ राज्य में बहुतायात में पायी जाने वाली एक जनजाति है।यह जनजाति छत्तीसगढ़ के अलावा मध्य प्रदेश और महाराष्ट्र में भी पाई जाती है।
हलबी या हल्बा भारत का एक आदिवासी समुदाय है। यह ज्यादातर मध्य प्रदेश, गुजरात, छत्तीसगढ़ और महाराष्ट्र राज्यों में पाया जाता है।
हलबा जनजातियाँ 17 वीं शताब्दी में बस्तर राज्य के प्रमुख और सबसे प्रभावशाली जनजातीय समूहों में से एक थीं। भारत के विभिन्न भागों जैसे महाराष्ट्र, गुजरात, छत्तीसगढ़, मध्य प्रदेश, ओडिशा, तेलंगाना, आंध्र प्रदेश और मुख्य रूप से बस्तर से विदर्भ (महाराष्ट्र राज्य का हिस्सा) में हलबा फैला हुआ है। हलबा जनजातियाँ बस्तर राज्य की राजनीति और सेना में सक्रिय थीं। हल्बा जनजाति की देवी माँ दंतेश्वरी हैं। हल्बा जनजाति की भाषा हल्बी है, जो मराठी और ओडिया का संयोजन है। [१] हलबा जनजाति ने 1774 में विद्रोह में हार के बस्तर बीजक से पलायन किया। देश के विभिन्न हिस्सों में प्रवास के बाद उन्होंने अपनी आजीविका के लिए अलग-अलग व्यवसाय अपना लिया। कब्जे के अनुसार वे आगे चलकर चार प्रमुख व्यावसायिक समूहों में विभाजित हुए- 1) पेंटिया हलबा (जो ओडिशा में चले गए) 2) बुनकर हलबा (जो पुराने मध्य प्रांत में चले गए और अब महाराष्ट्र का हिस्सा हैं) 3) तेलिया हल्बा (छत्तीसगढ़) 4 ) ज़ादी / ज़ादिया हलबा।
इस बीच महाराष्ट्र में कुछ जमींदार, जो मूल रूप से उच्च जाति के राजपूत हैं और ब्राह्मणों ने अनुसूचित जनजाति को दी जाने वाली बेनिफिट लूट के लिए हल्बी नामकरण को अपनाया।
आदिम बुनकर हलबी जनजाति के अलग-अलग कल / उपनाम नाइक, कोठवार, राउत, मानकर भोयार, येले.चुल्लपार, घरैत, मारगय, गवाद, चूड़ी, मेंडके, शेरकर, पाखले, हेड़ू, नादगे, भंडारी,  चंद्रपुर और भंडारा, गोंदियाडिस्ट्रिक्ट में पाये जाते है।
हलबास ने 18 वीं शताब्दी में येवला (नासिक), भिंगार (अहमदनगर), नासिक, पुणे, मुंबई, भिवंडी के तत्कालीन केटरल प्रोटोविंस में प्रवास किया और बुनाई का पेशा अपनाया। अब केवल येवला, भिवंडी, भिंगार में ही अधिकांश नागप्रेत प्रोटोफेशियो की बुनाई में लगे हुए हैं। बाकी को विभिन्न व्यवसायों या सेवाओं में बदल दिया गया है।
उनमें से ज्यादातर को नागपुरी / नागपुरे के नाम से जाना जाता है।
इनमें से ज्यादातर हल्बा के 18 कुलियों में से 18 कल्ब के हैं।
आज तक अधिकांश नागप्रेमी अपनी दिनभर की जीविका के लिए अपनी हल्बी बोली बोलते हैं।
सभी अभी भी अपनी-अपनी परंपरा, संंसकृती, आस्था-विश्वासोंको आगे बढाने के लिए हर तरह के प्रयास में जुटे है ।",386,जनजातीय
मुले जाट,"• इदरीसी• मूले जाट, मोला जाट और मुल्ला जाट भी इस्लाम में जाटों के वंशज हैं,   जो मुख्य रूप से भारत में उत्तर प्रदेश राज्य और पाकिस्तान में पंजाब प्रांत में पाए जाते हैं। वे मुख्य रूप से मुस्लिम हैं ।
मुस्लिम मुले जाट वह समुदाय है, जिन्होंने मुस्लिम शासन के दौरान इस्लाम धर्म अपनाया था, लेकिन हर मुस्लिम धर्म में परिवर्तन को मुले के रूप में नहीं जाना जाता है, यह शब्द उन जाटों तक सीमित है, जो पश्चिमी उत्तर प्रदेश में रहते थे और कभी हरियाणा में पाए जाते थे, और बोलियां बोलते थे उर्दू और हिंदी जैसे हरियाणवी और खड़ी बोली । उन जाट जो हरियाणा राज्य बसे हुए सामूहिक रूप से पाकिस्तान चले गए, के बाद भारत के विभाजन ।",124,जनजातीय
भारत पाकिस्तान युद्ध,"भारत और पाकिस्तान के बीच चार युद्ध हुए हैं। 1948,1965,1971 और 1999।",12,जनजातीय
अरकु घाटी,अरकू घाटी भारत में आंध्र प्रदेश राज्य के विशाखपट्नम जिले में एक पर्वतीय स्थान है। यह घाटी पूर्वी घाट पर स्थित है और कई जनजातियों का निवास स्थान रहा है। अरकू घाटी दक्षिण भारत में सबसे कम प्रदूषित क्षेत्रों में से एक है तथा वाणिज्यिक रूप से कम उपयोग किया हुआ पर्यटक स्थल है।,54,जनजातीय
पदला भूदेवी,पदला भूदेवी एक भारतीय महिला हैं जो अपनी सवरा महिलाओं को उद्यमिता और उनके परिवार की जिजीविका चलाने में मदद करती हैं। मार्च 2020 में उन्हें भारत सरकार द्वारा सर्वोच्च महिला नागरिक सम्मान नारी शक्ति सम्मान प्राप्त हुआ।,38,जनजातीय
अनुच्छेद 47 (भारत का संविधान),"अनुच्छेद 47 भारत के संविधान का एक अनुच्छेद है। यह संविधान के भाग 4 में शामिल है जो राज्य के नीति निदेशक तत्त्व के सिद्धांत का वर्णन करता है। भारत के संविधान के अनुच्छेद 47 में कहा गया है कि राज्य को जीवन स्तर को ऊपर उठाने और सार्वजनिक स्वास्थ्य और पोषण में सुधार को प्राथमिकता देनी चाहिए। इसके अतिरिक्त, राज्य से अपेक्षा की जाती है कि वह हानिकारक नशीले पेय और दवाओं के उपयोग पर रोक लगाने के प्रयास करे।",81,जनजातीय
विश्व आदिवासी दिवस,"विश्व आदिवासी दिवस (अंग्रेज़ी: International Day of the World's Indigenous Peoples), स्वदेशी (आदिवासी) आबादी के अधिकारों को बढ़ावा देने और उनकी सुरक्षा के लिए प्रत्येक वर्ष 9 अगस्त को विश्व के आदिवासी लोगों का अंतर्राष्ट्रीय दिवस मनाया जाता है। यह घटना उन उपलब्धियों और योगदानों को भी स्वीकार करती है जो जनजातीय लोग पर्यावरण संरक्षण जैसे विश्व के मुद्दों को बेहतर बनाने के लिए करते हैं। यह पहली बार संयुक्त राष्ट्र महासभा द्वारा दिसंबर 1994 में घोषित किया गया था, 1982 में मानव अधिकारों के संवर्धन और संरक्षण पर संयुक्त राष्ट्र कार्य समूह की मूलनिवासी आबादी पर संयुक्त राष्ट्र कार्य समूह की पहली बैठक का दिन। खासकर, इसे भारत के आदिवासियों द्वारा धूम धाम से मनाया जाता है, जिसमें रास्तों पर रैली निकाली और मंच में झमाझम कार्यक्रमों का आयोजन किया जाता है। सामाजिक कार्यकर्ता राकेश देवडे़ बिरसावादी के अनुसार भारत के अनुसूचित जनजाति के लिए सरकारों द्वारा 09 अगस्त को राष्ट्रीय अवकाश घोषित नहीं किया गया है जो संयुक्त राष्ट्र की अवमानना है। आदिवासी समुदाय अहिंसक निसर्गवादी समुदाय है और अपनी विशेष सांस्कृतिक पहचान के लिए विश्व प्रसिद्ध है।माननीय सुप्रीम कोर्ट ने जनजाति समुदाय को मूल मालिक की संज्ञा दी है। ऐसी स्थिति में समस्त सरकारों को आदिवासी समुदाय की भावनाओं की कद्र करना चाहिए।",206,जनजातीय
आदिवासी (भारतीय),"आदिवासी, दो शब्दों 'आदि' और 'वासी' से मिल कर बना है जिसका अर्थ है आदिकाल से इस देश में निवास करने वाले, 2011 जनगणना के अनुसार भारत में आदिवासी भारत की जनसंख्या का 8.6% हैं। भारतीय संविधान में आदिवासियों के लिए 'अनुसूचित जनजाति' पद का उपयोग किया गया है। भारत के प्रमुख आदिवासी समुदायों में मीणा ,भील मीणा,गोंड, हल्बा ,मुण्डा, ,खड़िया, बोडो, कोल, भील,नायक, सहरिया, संथाल ,भूमिज, हो, उरांव, बिरहोर, पारधी, असुर, भिलाला,आदि हैं।

भारत में  आदिवासियों को प्रायः 'जनजातीय लोग' के रूप में जाना जाता है। आदिवासी मुख्य रूप से भारतीय राज्यों ओडिशा, मध्य प्रदेश, छत्तीसगढ़, राजस्थान, झारखण्ड, अंडमान-निकोबार, सिक्किम, त्रिपुरा, मणिपुर, मिज़ोरम, मेघालय, नागालैंड और असम में आदिवासी बहुसंख्यक व गुजरात, महाराष्ट्र, आंध्र प्रदेश, बिहार, कर्नाटक,उत्तर प्रदेश, और पश्चिम बंगाल में अल्पसंख्यक हैं। भारत सरकार ने इन्हें भारत के संविधान की पांचवी अनुसूची में ""अनुसूचित जनजाति"" के रूप में मान्यता दी है।",144,जनजातीय
वंदना टेटे,"वंदना टेटे (जन्मः 13 सितम्बर 1969) एक भारतीय आदिवासी लेखिका, कवि, प्रकाशक, एक्टिविस्ट और आदिवासी दर्शन ‘आदिवासियत’ की प्रबल पैरोकार हैं। सामुदायिक आदिवासी जीवनदर्शन एवं सौंदर्यबोध को अपने लेखन और देश भर के साहित्यिक व अकादमिक संगोष्ठियों में दिए गए वक्तव्यों के जरिए उन्होंने आदिवासी विमर्श को नया आवेग प्रदान किया है।
आदिवासियत की वैचारिकी और सौंदर्यबोध को कलाभिव्यक्तियों का मूल तत्त्व मानते हुए उन्होंने आदिवासी साहित्य को ‘प्रतिरोध का साहित्य’ की बजाय ‘रचाव और बचाव’ का साहित्य कहा है। आदिवासी साहित्य की दार्शनिक अवधारणा प्रस्तुत करते हुए उनकी स्थापना है कि आदिवासियों की साहित्यिक परंपरा औपनिवेशिक और ब्राह्मणवादी शब्दावलियों और विचारों से बिल्कुल भिन्न है। आदिवासी जीवनदृष्टि पक्ष-प्रतिपक्ष को स्वीकार नहीं करता। आदिवासियों की दृष्टि समतामूलक है और उनके समुदायों में व्यक्ति केन्द्रित और शक्ति संरचना के किसी भी रूप का कोई स्थान नहीं है। वे आदिवासी साहित्य का ‘लोक’ और ‘शिष्ट’ साहित्य के रूप में विभाजन को भी नकारती हैं और कहती हैं कि आदिवासी समाज में समानता सर्वोपरि है, इसलिए उनका साहित्य भी विभाजित नहीं है। वह एक ही है। वे अपने साहित्य को ‘ऑरेचर’ कहती हैं। ऑरेचर अर्थात् ऑरल लिटरेचर। उनकी स्थापना है कि उनके आज का लिखित साहित्य भी उनकी वाचिक यानी पुरखा (लोक) साहित्य की परंपरा का ही साहित्य है। उनकी यह भी स्थापना है कि गैर-आदिवासियों द्वारा आदिवासियों पर रिसर्च करके लिखी जा रही रचनाएं शोध साहित्य है, आदिवासी साहित्य नहीं। आदिवासियत को नहीं समझने वाले हिंदी-अंग्रेजी के लेखक आदिवासी साहित्य लिख भी नहीं सकते।",242,जनजातीय
जौनसार बावर,"जौनसार बावर मसूरी के १५ किलोमीटर दूर चकराता तहसील में देहरादून जिले का एक गाँव है। यह स्थान जौनसारी जनजाति का मूल स्थान है जिनकी जड़े महाभारत के पाण्डवों से निकली हुई हैं। . 
देहरादून का यह जनजातीय क्षेत्र शहर के उत्तर-पश्चिम में स्थित है। कालसी, चकराता व त्यूनी तहसीलें इसी क्षेत्र के अन्तर्गत हैं। सामान्यतः यह क्षेत्र यमुना और टौंस नदियों के मध्य में स्थित है। इस क्षेत्र के प्रमुख स्थल हैं- कालसी, लाखमण्डल, बैराटगढ़ और हनोल ।
सामाजिक दृष्टि से जौनसार-बावर के दो प्रमुख क्षेत्र हैं जिसमें दो प्रमुख समुदाय निवास करते हैं। नीचे का आधा भाग 'जौनसार' है और ऊपरी हिमाच्छादित भाग 'बावर'। खरम्बा चोटी (3084 मी.) बावर क्षेत्र में ही आती है।. 
यद्यपै दोनों क्षेत्र सटे हुए हैं किन्तु इसके मूल निवासी अपनी उत्पत्ति बिलकुल अलग-अलग मानते हैं। जौनसार जनजाति के लोग अपने को पाण्डवों का वंशज मानते हैं जिनको पाशि कहां जाता है और बावर के लोग अपने को दुर्योधन का वंशज]]। जिनको षाठी कहा जाता है ये दोनों समुदाय शताब्दियों से विश्व समुदाय से कटे हुए हैं जिसके कारण इनकी अद्वितीय संस्कृति और परम्पराएँ बची हुई हैं। दोनों समुदायों के बीच विवाह सम्बन्ध भी यदा-कदा ही होते हैं। जौनसारी समुदाय में बहुपतित्व की परम्परा है।",201,जनजातीय
"सहकारी एवं अल्पसंख्यक मामलों से संबंधित मंत्रालय, भारत सरकार","सहकारी एवं अल्पसंख्यक मामलों से संबंधित मंत्रालय, भारत सरकार, भारत सरकार का एक मंत्रालय है जिसे सामाजिक न्याय और अधिकारिता मंत्रालय से अलग करके 29 जनवरी 2006 को बनाया गया था। यह अल्पसंख्यक धार्मिक समुदायों के लिए केंद्र सरकार के नियामक और विकासात्मक कार्यक्रमों के लिए सर्वोच्च निकाय है और भारत में अल्पसंख्यक भाषाई समुदाय, जिनमें मुस्लिम, सिख, ईसाई, बौद्ध, पारसी (पारसी) और जैन शामिल हैं, को राष्ट्रीय अल्पसंख्यक आयोग अधिनियम की धारा 2 (सी) के तहत भारत के राजपत्र  में अल्पसंख्यक धार्मिक समुदायों के रूप में अधिसूचित किया गया है।
मुख्तार अब्बास नकवी ने 4 सितंबर 2017 को अल्पसंख्यक मामलों के कैबिनेट मंत्री के रूप में पदभार ग्रहण किया। जब नजमा हेपतुल्ला कैबिनेट मंत्री थीं, तब उन्होंने अल्पसंख्यक मामलों के राज्य मंत्री के रूप में कार्य किया। 12 जुलाई 2016 को नजमा हेपतुल्ला के इस्तीफे के बाद, नकवी को मंत्रालय का स्वतंत्र प्रभार सौंपा गया था।
मंत्रालय भाषाई अल्पसंख्यकों और भाषाई अल्पसंख्यकों के आयुक्त के कार्यालय, एंग्लो-इंडियन समुदाय का प्रतिनिधित्व, पाकिस्तान में गैर-मुस्लिम तीर्थस्थलों और भारत में मुस्लिम तीर्थस्थलों की सुरक्षा और संरक्षण में पंत-मिर्जा के संदर्भ में भी शामिल है। विदेश मंत्रालय के परामर्श से 1955 का समझौता। प्रभारी मंत्री भारत की केंद्रीय वक्फ परिषद के अध्यक्ष भी हैं, जो राज्य वक्फ बोर्डों के संचालन का प्रबंधन करती है। अल्पसंख्यक कार्य मंत्रालय हर साल भारत के अल्पसंख्यक समुदाय के छात्रों को मोमा छात्रवृत्ति प्रदान करता है। मोमा छात्रवृत्ति अल्पसंख्यक मामलों के मंत्रालय की एक छात्रवृत्ति योजना है, जो अल्पसंख्यक समुदाय के उन छात्रों को समर्थन देने के उद्देश्य से शुरू की गई है जो आर्थिक रूप से मजबूत नहीं हैं और भारत में उच्च अध्ययन करना चाहते हैं। भारत में अल्पसंख्यक समुदायों में मुस्लिम, सिख, ईसाई, बौद्ध, पारसी और जैन शामिल हैं। भारत सरकार द्वारा राज्य सरकार/केंद्रशासित प्रदेशों के माध्यम से छात्रों को छात्रवृत्ति प्रदान की जाती है। छात्रवृत्ति स्नातक और स्नातकोत्तर पाठ्यक्रमों के लिए प्रदान की जाती है।
संवैधानिक अनुच्छेद: 350ख.

भाषाई अल्पसंख्यक-वर्गों के लिए एक विशेष अधिकारी होगा जिसे राष्ट्रपति नियुक्त करेगा ।
विशेष अधिकारी का यह कतर्व्य होगा कि वह इस संविधान के अधीन भाषाई अल्पसंख्यक-वर्गों के लिए उपबंधित रक्षोपायो से संबंधित सभी विषयों का अन्वेषण करे और उन विषयों के संबंध में ऐसे अंतरलो पर जो राष्ट्रपति निर्दिष्ट करे, राष्ट्रपति को प्रतिवेदन दे और राष्ट्रपति ऐसे सभी प्रतिवेदनो को संसद् के प्रत्येक सदन के समक्श रखवाएगा और संबंधित राज्यो के सरकारो को भिजवाएगा ।
इसका निर्णय राज्यों के आधार पर किया जाना है क्योंकि राज्यों का गठन भाषाई आधार पर किया गया है।[उद्धरण चाहिए]",410,जनजातीय
भूमिज,"भूमिज भारत का एक मुंडा जातीय समूह है। वे मुख्य रूप से भारतीय राज्यों पश्चिम बंगाल, ओडिशा और झारखंड में रहते हैं, ज्यादातर पुराने सिंहभूम जिले में। बांग्लादेश में भी एक बड़ी आबादी पाई जाती है। वे भूमिज भाषा या होड़ो भाषा बोलते हैं और लिखने के लिए अल अनल लिपि का उपयोग करते हैं। मुग़ल और ब्रिटिश शासन काल में इन्हें ""चुआड़"" कहा जाता था।",66,जनजातीय
जौनसारी जनजाति,"जौनसारी जनजाति (Chakrata) मुख्यतः भारत मै उत्तराखण्ड राज्य के देहरादून ज़िले के चकराता, कालसी वह त्यूणी तहसील में निवास करती है।  चकराता, कालसी, त्यूणी वह लाखामंडल का क्षेत्र जौनसार बावर के नाम से जाना जाता है, जौनसार का केंद्र चकराता देहरादून से 90 किमी की दूरी पर स्तिथ है, जौनसार के पूर्व मै यमुना नदी एवं पश्चिम मै टोंस नदी स्तिथ है, टोंस नदी ही उत्तराखंड को हिमांचल से अलग करती है, जौनसार बावर का मुख्य बाजार चकराता है, जो समुद्र तल से 2118 मीटर (6949 फुट) ऊंचाई पर बसा है, चकराता एक प्रसिद्ध पर्यटन स्थल है।",97,जनजातीय
सरहुल,"सरहुल  (संताली: ᱵᱟᱦᱟ) मध्य-पूर्व भारत के आदिवासी समुदायों का एक प्रमुख पर्व है, जो झारखण्ड, पश्चिम बंगाल, ओडिशा, छत्तीसगढ़ और मध्य भारत के आदिवासी क्षेत्रों में मनाया जाता है। इस पर्व को मुख्य रूप से मुण्डा, भूमिज, हो, संथाल और उराँव आदिवासियों द्वारा मनाया जाता है, और यह उनके महत्वपूर्ण उत्सवों में से एक है।  
यह उत्सव चैत्र महीने के तीसरे दिन, चैत्र शुक्ल तृतीया को मनाया जाता है। यह नए साल की शुरुआत की निशानी है। हालांकि इस त्योहार की कोई निश्चित तारीख नहीं होती क्योंकि विभिन्न गांवों में इसे विभिन्न दिनों पर मनाया जाता है। इस वार्षिक उत्सव को बसंत ऋतु के दौरान मनाया जाता है और इसमें पेड़ों और प्रकृति के अन्य तत्वों की पूजा शामिल होती है। इस समय, साल (शोरिया रोबस्टा) पेड़ों में फूल  आने लगते हैं। झारखण्ड में, इससे एक राजकीय अवकाश घोषित किया गया है।",142,जनजातीय
भारती कश्यप,"डॉ. भारती कश्यप (जन्म 15 मई १९६७) भारत के झारखंड राज्य की प्रसिद्द नेत्र रोग विशेषज्ञ हैं, उन्हें विज़न एवं जननी सुरक्षा लेडी के नाम से भी जाना जाता है। उनका सामाजिक दायित्वों के निर्वहन का अंधत्व निवारण से लेकर महिला स्वास्थ्य सुरक्षा तक का बड़ा दायरा है।
झारखण्ड जन-जातीय क्षेत्रों में महिलाओं, गरीबों एवं बच्चों के कल्याणार्थ उन्होंने अपना जीवन समर्पित किया है। उनके अथक प्रयासों के फलस्वरूप लाखों गरीब लोग, महिलाएं एवं बच्चे चिकित्सा सम्बन्धी अपनी समस्याओं का समय रहते निदान कर पाए! 2018 में उन्हें उनके सामाजिक कार्यों के लिए भारत के राष्ट्रपति श्री राम नाथ कोविन्द जी के द्वारा नारी शक्ति सम्मान 2017 से सम्मानित किया गया।",111,जनजातीय
मध्य प्रदेश,"मध्य प्रदेश भारत का एक राज्य है, इसकी आधिकारिक राजधानी भोपाल है। मध्य प्रदेश 1 नवंबर 2000 तक क्षेत्रफल के आधार पर भारत का सबसे बड़ा राज्य था। इस दिन मध्यप्रदेश राज्य से 16 जिले अलग कर छत्तीसगढ़ राज्य की स्थापना हुई थी। मध्य प्रदेश की सीमाऐं पाँच राज्यों की सीमाओं से मिलती है। इसके उत्तर में उत्तर प्रदेश, पूर्व में छत्तीसगढ़, दक्षिण में महाराष्ट्र, पश्चिम में गुजरात, तथा उत्तर-पश्चिम में राजस्थान है।
खनिज संसाधनों से समृद्ध, मध्य प्रदेश हीरे और तांबे का सबसे बड़ा भंडार है। अपने क्षेत्र की 30% से अधिक वन क्षेत्र के अधीन है। इसके पर्यटन उद्योग में काफी वृद्धि हुई है। राज्य ने वर्ष 2010-11 के लिये राष्ट्रीय पर्यटन पुरस्कार जीता था।
मध्यप्रदेश मुख्य रूप से अपने पर्यटन के लिए भी जाना जाता है। मांडू, धार, महेश्वर मंडलेश्वर, चोली, भीमबैठका, पचमढी, खजुराहो, साँची स्तूप, ग्वालियर का किला, और उज्जैन रीवा जल प्रपात मध्यप्रदेश के पर्यटन स्थल के प्रमुख उदाहरण हैं। उज्जैन जिले में प्रत्येक 12 वर्षों में कुंभ (सिंहस्थ) मेले का पुण्यपर्व विश्व स्तर पर प्रसिद्ध है। शिवपुरी मध्य प्रदेश की पर्यटन नगरी है
मध्य प्रांत और बरार को छत्तीसगढ़ और मकराइ रियासतों के साथ मिलकर मध्य प्रदेश का गठन किया गया था। तब इसकी राजधानी नागपुर में थी। इसके बाद १ नवंबर १९५६ को मध्य भारत, विंध्य प्रदेश तथा भोपाल राज्यों को भी इसमें ही मिला दिया गया, जबकि दक्षिण के मराठी भाषी विदर्भ क्षेत्र को (राजधानी नागपुर समेत) बॉम्बे राज्य में स्थानांतरित कर दिया गया। पहले जबलपुर को राज्य की राजधानी के रूप में चिन्हित किया जा रहा था,परंतु अंतिम क्षणों में इस निर्णय को पलटकर भोपाल को राज्य की नवीन राजधानी घोषित कर दिया गया। जो कि सीहोर जिले की एक तहसील हुआ करता था। १ नवंबर २००० को एक बार फिर मध्य प्रदेश का पुनर्गठन हुआ, और छ्त्तीसगढ़ मध्य प्रदेश से अलग होकर भारत का २६वाँ राज्य बन गया मध्य प्रदेश में सबसे जायदा वन ओर जंगल पाए जाते है मध्य प्रदेश मे हाईकोर्ट जबलपुर में है",326,जनजातीय
अल-एज्मान,"अल-एज्मान या अल-इज्मान; Ajman (tribe) (अरबी: العجمان, एकवचन ""अजमी"") العجمي मध्य-पूर्वी अरब प्रायद्वीप में एक अरब जनजातीय संघ है, जिसके सदस्य सऊदी अरब, कतर, संयुक्त अरब अमारात और कुवैत  में फैले हुए हैं।",33,जनजातीय
बोआरिश्च भाषा,"बोआरिश्च भाषा या ऑस्ट्रो-बावारियाई (जर्मन: Bairisch मूल भाषा: Boarisch) ऊपरी जर्मन प्रकारों का एक प्रमुख समूह है। मानक जर्मन के समान ही एक उच्च जर्मन भाषा है, परन्तु यह एक भाषा नहीं हैं। हालांकि, बोआरिश्च और मानक जर्मन ने एक-दूसरे को प्रभावित किया है और बोआरिश्च बोलने वाले अधिसंख्य लोग मानक जर्मन भी बोलते हैं।",55,जनजातीय
कस्तूरबा गांधी बालिका विद्यालय योजना,"भारत में केन्द्र सरकार ने सर्वशिक्षा अभियान‎ को बढ़ावा देने के लिए कस्तूरबा गांधी बालिका विद्यालय योजना के निर्देशन में देशभर में 750 आवासीय स्कूल खोलने का प्रावधान किया है। इस योजना का शुभारम्भ 2006-07 में किया गया। इन विद्यालयों में कम से कम 75% सीटें अनुसूचित जाति व जनजाति, पिछड़ा वर्ग तथा अल्पसंख्यक वर्गों की बालिकाओं के लिए आरक्षित है बाकि 25% गरीबी रेखा के नीचे जीवन यापन करने वाले परिवार की बालिकाओं के लिए है। बेटी बचाओ बेटी पढ़ाओ योजना को सार्थक बनाने के लिए कस्तूरबा गांधी बालिका आवासीय विद्यालय में अब 12वीं तक की पढ़ाई होती है।",100,जनजातीय
खड़िया आदिवासी,"खड़िया, मध्य भारत की एक जनजाति है। इनकी भाषा खड़िया आस्ट्रो-एशियाटिक परिवार के समूह में आती है। जनसंख्या की दृष्टि से मुंडा  संताली, मुंडारी और हो के बाद खड़िया का स्थान है। 
खड़िया आदिवासियों का निवास मध्य भारत के पठारी भाग में है, जहाँ ऊँची पहाड़ियाँ, घने जंगल और पहाड़ी नदियाँ तथा झरने हैं। इन पहाड़ों की तराइयों में, जंगलों के बीच समतल भागों और ढलानों में इनकी घनी आबादी है। इनके साथ आदिवासियों के अतिरिक्त कुछ दूसरी सादान जातियाँ तुरी, चीक बड़ाईक, लोहरा, कुम्हार, घाँसी, गोंड, भोगता आदि भी बसी हुई हैं।
खड़िया समुदाय मुख्यतः एक ग्रामीण खेतिहर समुदाय है। इसका एक हिस्सा आहार-संग्रह अवस्था में है। शिकार, मधु, रेशम के कोये, रस्सी और फल तथा जंगली कन्दों पर इनकी जीविका आधारित है। जंगल साफ करके खेती द्वारा गांदेली, मडुवा, उरद, धन आदि पैदा कर लेते हैं।",138,जनजातीय
अन्तर्राष्ट्रीय संग्रहालय दिवस,"अन्तर्राष्ट्रीय संग्रहालय दिवस प्रत्येक वर्ष 18 मई को मनाया जाता है। वर्ष 1983 में 18 मई को संयुक्त राष्ट्र ने संग्रहालय की विशेषता एवं महत्त्व को समझते हुए अंतर्राष्ट्रीय संग्रहालय दिवस मनाने का निर्णय लिया इसका मूल उद्देश्य जनसामान्य में संग्रहालयों के प्रति जागरूकता तथा उनके कार्यकलापों के बारे में जन जागृति फैलाना था इसका यह भी एक उद्देश्य था कि लोग संग्रहालयों में जाने अपने इतिहास को अपनी प्राचीन समृद्ध परंपराओ को जाने और समझे। 

अंतरराष्ट्रीय संग्रहालय परिषद के अनुसार ” संगृहालय में ऐसी अनेक चीजें सुरक्षित रखी जाती हैं जो मानव सभ्यता की याद दिलाती है संगृहालय में रखी वस्तु हमारी सांस्कृतिक धरोहर तथा प्रकृति को प्रदर्शित करती है”
वर्ष 1992 में अंतरराष्ट्रीय संग्रहालय परिषद ने यह निर्णय लिया कि वह प्रत्येक वर्ष एक नए विषय का चयन करेंगे एवं जन सामान्य को संग्राहालय विशेषज्ञों से मिलने का संग्रहालयों की चुनौतियों से अवगत कराने के लिए स्रोत सामग्री विकसित करेंगे।
यह विषय संग्रहालयों की भूमिका पर केंद्रित है, जो लोगों के बीच शांतिपूर्ण संबंधों को बढ़ावा देने के लिए समाज के लाभ के लिए काम कर रहा है। इसमें यह भी पता चलता है कि सामरिक इतिहास की स्वीकृति सामंजस्य के बैनर के तहत साझा भविष्य को देखने के लिए पहला कदम है।
संग्रहालयों में अकथनीय कहने का विकल्प चुनते हुए,अंतरराष्ट्रीय संग्रहालय परिषद द्वारा चयनित 2017 का विषय यह दिखता है कि मानव जाति के निहित चुनौतीपूर्ण इतिहास के समझ से बाहर पहलुओं को कैसे समझना चाहिए। यह संग्रहालयों को मध्यस्थता और कई बिंदुओं के दृश्य के माध्यम से शांतिपूर्ण ढंग से दर्दनाक इतिहास को संबोधित करने में सक्रिय भूमिका निभाने के लिए प्रोत्साहित करता है। हम इस उत्सव में शामिल होने के लिए दुनिया भर में हर प्रकृति के सांस्कृतिक संस्थानों को आमंत्रित करते हैं, जो कि भविष्य के ऊपर और वर्जित वर्जनों के दूरदृष्टि और एक दूसरे की बेहतर समझ की अनुमति के लिए लिंक पर ध्यान केंद्रित करेंगे।
अंतर्राष्ट्रीय संग्रहालय दिवस में भागीदारी पूरे विश्व में संग्रहालयों के बीच बढ़ रही है 2016 में, कुछ 145 देशों में 35,000 से अधिक संग्रहालयों ने भाग लिया।",340,जनजातीय
सांथाल जनजाति,"संथाल भारत का मुंडा जातीय समूह की एक प्रमुख जनजाति है। वे मुख्य रूप से भारतीय राज्यों झारखण्ड, पश्चिम बंगाल, ओडिशा, बिहार और असम में रहते हैं, यह अल्पसंख्या में नेपाल और बांग्लादेश में भी पाये जाते हैं। ये मूल रूप से संथाली भाषा बोलते हैं।",46,जनजातीय
आदिवासी,"आदिवासी शब्द का प्रयोग किसी भौगोलिक क्षेत्र के उन निवासियों के लिए किया जाता है जिनका उस भौगोलिक क्षेत्र से ज्ञात इतिहास में सबसे पुराना सम्बन्ध रहा हो। परन्तु संसार के विभिन्न भूभागों में जहाँ अलग-अलग धाराओं में अलग-अलग क्षेत्रों से आकर लोग बसे हों उस विशिष्ट भाग के प्राचीनतम अथवा प्राचीन निवासियों के लिए भी इस शब्द का उपयोग किया जाता है। इन्हें स्वदेशी लोग और मूलनिवासी भी कहा जाता है। 

आदिवासियों की जनसंख्या का अनुमान 250 मिलियन से 600 मिलियन तक है। अंटार्कटिका को छोड़कर दुनिया के हर बसे हुए जलवायु क्षेत्र और महाद्वीप में लगभग 5,000 विशिष्ट आदिवासी लोग फैले हुए हैं। अधिकांश आदिवासी जिस राज्य या पारंपरिक क्षेत्र में रहते हैं, वहां अल्पसंख्यक हैं और उन्होंने अन्य समूहों, विशेषकर गैर-आदिवासी लोगों के प्रभुत्व का अनुभव किया है।
आदिवासियों के अधिकारों को राष्ट्रीय कानून, सन्धियों और अंतर्राष्ट्रीय कानून में रेखांकित किया गया है। स्वदेशी और जनजातीय लोगों पर 1989 का अंतर्राष्ट्रीय श्रम संगठन (आईएलओ) कन्वेंशन आदिवासी लोगों को भेदभाव से बचाता है और विकास, प्रथागत कानूनों, भूमि, क्षेत्रों और संसाधनों, रोजगार, शिक्षा और स्वास्थ्य के उनके अधिकारों को निर्दिष्ट करता है। 2007 में, संयुक्त राष्ट्र (यूएन) ने आदिवासी लोगों के अधिकारों पर एक घोषणा को अपनाया जिसमें उनके आत्मनिर्णय के अधिकार और उनकी संस्कृतियों, पहचान, भाषाओं, समारोहों की रक्षा और रोजगार, स्वास्थ्य, शिक्षा और प्राकृतिक संसाधनों तक पहुंच शामिल थी।
स्वदेशी लोग अपनी संप्रभुता, आर्थिक कल्याण, भाषाओं, सांस्कृतिक विरासत और उन संसाधनों तक पहुंच के लिए खतरों का सामना कर रहे हैं जिन पर उनकी संस्कृतियां निर्भर हैं। 21वीं सदी में, आदिवासी समूहों और आदिवासी लोगों के अधिवक्ताओं ने आदिवासियों के अधिकारों के कई स्पष्ट उल्लंघनों को उजागर किया है।",273,जनजातीय
जनजाति,"जनजाति (अंग्रेजी: Tribe) वह सामाजिक समुदाय है जो राज्य के विकास के पूर्व अस्तित्व में था या जो अब भी राज्य के बाहर हैं। जनजाति वास्‍तव में भारत के आदिवासियों के लिए इस्‍तेमाल होने वाला एक वैधानिक पद है। भारत के संविधान में अनुसूचित जनजाति पद का प्रयोग हुआ है और इनके लिए विशेष प्रावधान लागू किये गए हैं।
भारत में जनजातियों की जनसंख्या :- 1991 की जनगणना के अनुसार 6,77,58,380 भारत में जनजातियों की जनसंख्या है। आदिवासी इस धरती के मूल निवासी हैं",84,जनजातीय
भूमिज भाषा,"भूमिज, ऑस्ट्रो-एशियाई भाषाओं के मुंडा उपपरिवार की प्रमुख भाषा है, जो मुख्य रूप से भारतीय राज्यों झारखंड, ओडिशा और पश्चिम बंगाल में भूमिज जनजाति द्वारा बोली जाती है, जो मुंडारी, हो और संताली से संबंधित है। यह भारत में लगभग 100,000 लोगों द्वारा बोली जाती है। भूमिज भाषा को ""सान्ताड़ भाषा"" या ""ठार भाषा"" भी कहा जाता है।
भूमिज भाषा के लिए 1981-1992 के बीच ओल गुरु महेंद्रनाथ सरदार द्वारा अल अनल लिपि के विकास करने तक, भूमिज मुख्य रूप से मौखिक भाषा थी। जबकि कुछ उपयोगकर्ता भाषा लिखने के लिए बंगाली, उड़िया या देवनागरी लिपि का उपयोग करते हैं।",100,जनजातीय
थाईलैंड में धर्म की स्वतंत्रता,"थाईलैंड में, धर्म की स्वतंत्रता वैधानिक साधनों के माध्यम से संरक्षित है। कानून धर्म की स्वतंत्रता प्रदान करता है, और सरकार आमतौर पर व्यवहार में इस अधिकार का सम्मान करती है; हालाँकि, यह नए धार्मिक समूहों को पंजीकृत नहीं करता है जिन्हें सिद्धांत या अन्य आधारों पर मौजूदा धार्मिक शासी निकायों में से एक में स्वीकार नहीं किया गया है। व्यवहार में, अपंजीकृत धार्मिक संगठनों ने स्वतंत्र रूप से काम किया है, और किसी भी नए धार्मिक समूहों को मान्यता नहीं देने के सरकार के अभ्यास ने अपंजीकृत धार्मिक समूहों की गतिविधियों को प्रतिबंधित नहीं किया है। सरकार आधिकारिक रूप से देश में काम करने वाले विदेशी मिशनरियों की संख्या को सीमित कर सकती है, हालांकि अपंजीकृत मिशनरियां बड़ी संख्या में मौजूद हैं और उन्हें स्वतंत्र रूप से रहने और काम करने की अनुमति दी गई है। धार्मिक विश्वास या व्यवहार के आधार पर सामाजिक दुर्व्यवहार या भेदभाव की कोई रिपोर्ट नहीं की गई है; हालाँकि, सुदूर दक्षिणी सीमावर्ती प्रांतों में, अलगाववादी हिंसा जारी है, जिसके परिणामस्वरूप बौद्ध और मुस्लिम समुदायों के बीच तनावपूर्ण संबंध बढ़ रहे हैं।",178,जनजातीय
आल बिन अली,"आल बिन अली (अरबी: آل بن علي) अरब राज्यों में विशेष रूप से बहरीन, कतर, कुवैत, संयुक्त अरब अमीरात और सऊदी अरब के पूर्वी प्रांत में स्थित एक सुन्नी अरब उप-जनजातीय संघ है।
आल बिन अली अल उतबी जनजाति, मूल यूतयूब के वंशज हैं जिन्होंने बहरीन पर विजय प्राप्त की। आल बिन अली कबीले के सदस्यों के विशाल बहुमत या तो बनी सुलेम या आल-मादेद जनजातियों से निकलते हैं।
बहरीन और कतर जैसे फारसी खाड़ी देशों पर उनका सकारात्मक प्रभाव पड़ा। अल बिन अली जनजाति के बारे में कई पाठ्यपुस्तकें और कविताओं को लिखा गया था। आल बिन अली के पास बहरीन और कतर में एक स्व-शासित जनजाति के रूप में व्यावहारिक रूप से स्वतंत्र स्थिति थी। उन्होंने सात त्रिकोणों के साथ चार लाल और तीन सफेद धारियों के साथ ध्वज का उपयोग किया, जिसे बहरीन, कतर, कुवैत में अल-सुलामी ध्वज और सऊदी अरब के पूर्वी प्रांत के नाम से जाना जाता है।",153,जनजातीय
राम दयाल मुंडा,"राम दयाल मुंडा  (23 अगस्त 1939-30 सितंबर 2011) भारत के एक प्रमुख बौद्धिक और सांस्कृतिक व्यक्ति थे। आदिवासी अधिकारों के लिए राँची, पटना, दिल्ली से लेकर संयुक्त राष्ट्र संघ (यूएनओ) जैसे अंतरराष्ट्रीय मंचों तक उन्होंने आवाज उठायी, दुनिया के आदिवासी समुदायों को संगठित किया और देश व अपने गृहराज्य झारखंड में जमीनी सांस्कृतिक आंदोलनों को नेतृत्व प्रदान किया। 2007 में उन्हें संगीत नाटक अकादमी का सम्मान मिला, तो 22 मार्च 2010 में राज्यसभा के सांसद बनाए गए और 2010 में ही वे पद्मश्री से सम्मानित हुए।",86,जनजातीय
झारखंड आंदोलन,"झारखंड आंदोलन भारत के छोटा नागपुर पठार और इसके आसपास के क्षेत्र, जिसे झारखण्ड के नाम से जाना जाता है, को अलग राज्य का दर्जा देने की माँग के साथ शुरू होने वाला एक सामाजिक-राजनीतिक आंदोलन था। इसकी शुरुआत 20 वीं सदी के शुरुआत में हुई। अंततः 2000 में बिहार पुनर्गठन बिल के पास होने के बाद इसे अलग राज्य का दर्जा प्राप्त हुआ।

झारखंड शब्द की उत्पत्ति ""झार"" यानी जंगल और खंड यानी स्थान से है। झारखंड वनों से आच्छादित छोटानागपुर के पठार का हिस्सा है जो गंगा के मैदानी हिस्से के दक्षिण में स्थित है। झारखंड शब्द का प्रयोग कम से कम चार सौ साल पहले सोलहवीं शताब्दी में हुआ माना जाता है। अपने बृहत और मूल अर्थ में झारखंड क्षेत्र में पुराने बिहार के ज्यादातर दक्षिणी हिस्से और छत्तीसगढ़, पश्चिम बंगाल और उड़ीसा के कुछ जिले शामिल है। इस क्षेत्र में नागपुरी और कुड़माली बोली जाती है। इसके आलावा कुछ क्षेत्र में  मुंडारी, हो, संताली, भूमिज, खड़िया तथा खोरठा भाषा बोली जाती है। 
1845 में पहली बार यहाँ ईसाई मिशनरियों के आगमन से इस क्षेत्र में एक बड़ा सांस्कृतिक परिवर्तन और उथल-पुथल शुरू हुआ। मिशनरियाँ आदिवासी समुदाय के एक बड़ा और महत्वपूर्ण भाग को ईसाई बनाने में सफल रहे। उन्होंने क्षेत्र में ईसाई स्कूल और अस्पताल खोले। लेकिन ईसाई धर्म में बृहत धर्मांतरण के बावज़ूद आदिवासियों ने अपनी पारंपरिक धार्मिक आस्थाएँ भी कायम रखी और ये द्वंद्व कायम रहा। 
झारखंड के खनिज पदार्थों से संपन्न प्रदेश होने का खामियाजा भी इस क्षेत्र के आदिवासियों को चुकाते रहना पड़ा है। यह क्षेत्र भारत का सबसे बड़ा खनिज क्षेत्र है जहाँ कोयला, लोहा प्रचुर मात्रा में उपलब्ध है। इसके अलावा बाक्साईट, ताँबा चूना-पत्थर इत्यादि जैसे खनिज भी बड़ी मात्रा में हैं। यहाँ कोयले की खुदाई पहली बार 1856 में शुरू हुआ और टाटा आयरन ऐंड स्टील कंपनी की स्थापना 1907 में जमशेदपुर में की गई। इसके बावजूद कभी केन्द्र और राज्य सरकार द्वारा इस क्षेत्र की प्रगति पर ध्यान नहीं दिया गया।",323,जनजातीय
संयुक्त राज्य अमेरिका के लोकगीत,"अमेरिकी लोककथाओं में उन लोककथाओं को शामिल किया गया है जो 16 वीं शताब्दी में यूरोपीय लोगों के आने के बाद से वर्तमान संयुक्त राज्य अमेरिका में विकसित हुई हैं। हालांकि इसमें मूल अमेरिकी परंपरा के रूप में बहुत कुछ शामिल है, यह मूल लोगों के किसी भी समुदाय के जनजातीय विश्वासों के समान नहीं है।
लोककथाओं में किंवदंतियाँ, संगीत, मौखिक इतिहास, कहावतें, चुटकुले, लोकप्रिय मान्यताएँ, परियों की कहानियाँ, कहानियाँ, लंबी कहानियाँ और रीति-रिवाज शामिल हैं जो एक संस्कृति, उपसंस्कृति या समूह की परंपराएँ हैं। यह उन प्रथाओं का समूह भी है जिनके माध्यम से उन अभिव्यंजक शैलियों को साझा किया जाता है।",103,जनजातीय
अल हामिरी,"अल हामिरी (अल हुमाई या अल हेमेरी भी जाना जाता है) का नाम आम तौर पर अल बु हामिर (या अल बु हुमायर) के सदस्यों द्वारा किया जाता है, जो अबू धाबी के अमीरात में अल ऐन क्षेत्र के एक छोटे सी जनजाति हैं। वे छोटे हैं अल बु शार से जनसिर (अल मंसौरी) जनजाति का खंड। इसके अलावा, वे बड़े बानी यास जनजातीय संघ का हिस्सा हैं, जो अबू धाबी शासक परिवार, अल नह्यान से संबंधित हैं। वे धर्म और समहू में मलिकी सुन्नी हैं राजनीति में हिनावी गुट के समर्थक है। जनजाति के सदस्यों ने आम तौर पर अल नहयान शासक परिवार के साथ घनिष्ठ संबंधों का आनंद लिया है। शेख जायद के प्रशासन और अदालत में उनके सदस्यों में से कई महत्वपूर्ण पदों पर थे।",128,जनजातीय
राष्ट्रीय वनस्पति अनुसंधान संस्थान,"राष्ट्रीय वनस्पति अनुसंधान संस्थान लखनऊ में स्थित एक संस्थान है। यह सीएसआईआर के अंतर्गत है, एवं आधुनिक जीवविज्ञान एवं टैक्सोनॉमी के क्षेत्रों से जुड़ा है। इसके निदेशक डा• ए• के• शाशने हैं। संस्थान के वैज्ञानिकों ने बोगनवेलिया की एक नयी प्रजाति विकसित की है, जिसका नाम लोस बानोस वैरियेगाता- जयंती रखा है।
यह संस्थान भारत की अग्रणी राष्ट्रीय प्रयोगशालाओं में से एक है जो कि वैज्ञानिक एवं औद्योगिक अनुसंधान परिषद, नई दिल्ली, के अन्तर्गत लखनऊ में कार्यरत है। यह संस्थान 'राष्ट्रीय वनस्पति उद्यान' के रूप में उत्तर प्रदेश सरकार के अंतर्गत कार्यरत था, जिसे 13 अप्रैल, 1953 को वैज्ञानिक तथा औद्योगिक अनुसंधान परिषद् ने अधिग्रहीत कर लिया। उस समय से यह संस्थान वनस्पति विज्ञान के क्षेत्र में परम्परागत अनुसंधान करता आ रहा है।
समय के साथ इसमें नये-नये विषयों पर अनुसंधान कार्य किये गये, जिनमें पर्यावरण संबंधित व आनुवांशिक अध्ययन प्रमुख थे। अनुसंधान के बढ़ते महत्व व बदलते स्वरूप को ध्यान में रखकर 25 अक्टूबर, 1978 को इसका नाम बदलकर 'राष्ट्रीय वनस्पति अनुसंधान संस्थान' किया गया।
वर्तमान में संस्थान के पास लगभग 63 एकड़ भूमि पर वनस्पति उद्यान है जिसमें संस्थान की प्रयोगशालायें स्थापित हैं। इसके अतिरिक्त बंथरा में लगभग 260 एकड़ भूमि अनुसंधान हेतु उपलब्ध है जहाँ पर अनेक प्रयोग किये जा रहे हैं। संस्थान की छवि वर्तमान में एक अंतर्राष्ट्रीय स्तर के संस्थान के रूप में है जिसके द्वारा प्रतिवर्ष अनेक उत्पाद विकसित किये जा रहे हैं तथा इनको विभिन्न उद्योग घरानों द्वारा व्यावसायिक स्तर पर बनाया जा रहा है। संस्थान द्वारा विकसित विभिन्न पुष्प प्रजातियाँ व गुलाल आज घर-घर में लोकप्रिय हैं।",255,जनजातीय
बानी उत्बाह,"बानी उत्बाह (अरबी: بني عتبة बनी 'उट्टाबा) अरब कुलों का जनजातीय संघ है, जो नजद से निकला था। माना जाता है कि संघ का गठन तब हुआ जब 16 वीं शताब्दी में फारस के खाड़ी तट पर कुलों के समूह चले गए। Utub (अरबी: العتوب'यूटुब) बहुवचन रूप है, जबकि एकवचन रूप उतबी (अरबी: العتبي al-'उतबी) है। बहरीन और कुवैत के वर्तमान शासक परिवार संघ के शासक थे।..",67,जनजातीय
मगर भाषा,"मगर ढुट  (नेपाली: मगर ढुट, Nepali: [ɖʱuʈ]) मुख्य रूप से नेपाल, दक्षिणी भूटान और भारत के दार्जिलिंग और सिक्किम में मगर लोगो द्वारा बोली जाने वाली एक भाषा है। इसे दो समूहों (पूर्वी और पश्चिमी) में विभाजित किया गया है और आगे बोली विभाजन विशिष्ट जनजातीय पहचान देते हैं।  नेपाल में 788,530 लोग भाषा बोलते हैं।

जबकि नेपाल सरकार ने मगर भाषा पाठ्यक्रम विकसित किया, जैसा कि संविधान द्वारा प्रावधान किया गया है, शिक्षण सामग्री कभी भी सफलतापूर्वक मगर स्कूलों तक नहीं पहुंची है, जहां अधिकांश स्कूली निर्देश नेपाली भाषा में हैं।  अपनी भाषा वाले समूहों के लिए यह महसूस करना असामान्य नहीं है कि ""मातृभाषा"" पहचान का एक अनिवार्य हिस्सा है।
ढुट मगर भाषा को कभी-कभी भेरी, धौलागिरी और राप्ती क्षेत्रों में पश्चिम में बोली जाने वाली खाम मगर भाषा के साथ जोड़ा जाता है। हालाँकि दोनों भाषाओं में कई समान शब्द हैं, लेकिन उनमें प्रमुख संरचनात्मक अंतर हैं और वे पारस्परिक रूप से सुगम नहीं हैं।",158,जनजातीय
सर्व शिक्षा अभियान,"सर्व शिक्षा अभियान (BRC) 2001 भारत सरकार का एक प्रमुख कार्यक्रम है, जिसकी शुरूआत (2001-02) मे अटल बिहारी बाजपेयी  द्वारा एक निश्चित समयावधि के तरीके से प्राथमिक शिक्षा के सार्वभौमिकरण  जैसा कि भारतीय संविधान के 86वें संशोधन द्वारा निर्देशित किया गया है जिसके तहत 6-14 साल के बच्चों (2001 में 205 मिलियन अनुमानित) की मुफ्त और अनिवार्य शिक्षा। 
सर्व शिक्षा अभियान के प्रावधान को मौलिक अधिकार बनाया गया है। इस कार्यक्रम का उद्देश्य 2010 तक संतोषजनक गुणवत्ता वाली प्राथमिक शिक्षा के सार्वभौमिकरण को प्राप्त करना है। एसएसए (SSA) में 8 मुख्य कार्यक्रम हैं।",93,जनजातीय
लुप्त हो चुकी भारतीय भाषाएँ,,0,जनजातीय
दिगंबर हांसदा,"दिगंबर हांसदा (16 अक्टूबर 1939 - 19 नवंबर 2020) भारतीय शैक्षणिक और आदिवासी कार्यकर्ता थे, जिन्होंने पश्चिम बंगाल, झारखंड और ओडिशा में वंचित समुदायों की सामाजिक और आर्थिक उन्नति के लिए काम किया। वह संथाल साहित्य अकादमी के संस्थापक सदस्य थे और उन्हें संथाली भाषा साहित्य का अग्रणी माना जाता था। 2018 में, हांसदा को आदिवासी साहित्य और शिक्षा के क्षेत्र में उनके काम के लिए भारत के राष्ट्रपति द्वारा भारत के चौथे सर्वोच्च नागरिक सम्मान पद्म श्री से सम्मानित किया गया था।",83,जनजातीय
अफगान सशस्त्र बल,"अफगान सशस्त्र बल, अफगानिस्तान इस्लामी अमीरात के सैन्य बल हैं। इनमें अफगान नेशनल आर्मी और अफगान वायु सेना शामिल हैं। अफ़ग़ानिस्तान इस्लामी अमीरात के राष्ट्रपति अफगान सशस्त्र बलों के कमांडर-इन-चीफ हैं, जिन्हें प्रशासनिक रूप से रक्षा मंत्रालय के माध्यम से नियंत्रित किया जाता है। काबुल में राष्ट्रीय सैन्य कमान केंद्र अफगान सशस्त्र बलों के मुख्यालय के रूप में कार्य करता है। अफगान सशस्त्र बलों के पास वर्तमान में लगभग 300,000 सक्रिय ड्यूटी सैनिक और एयरमैन हैं, जो आने वाले वर्ष में 360,000 सैनिकों और एयरमैन तक पहुंचने की उम्मीद है।
वर्तमान अफगान सेना की उत्पत्ति 1709 में हुई जब होदाकी साम्राज्य दुर्रानी साम्राज्य के बाद कंधार में स्थापित किया गया था। अफगान सेना ने 18 वीं से 19 वीं शताब्दी तक सफविद वंश और मराठा साम्राज्य के साथ कई युद्ध लड़े। 1880 में अंग्रेजों की मदद से इसे फिर से संगठित किया गया, जब देश पर अमीर अब्दुर रहमान खान का शासन था। यह 20 वीं शताब्दी की शुरुआत में राजा अमानुल्लाह खान के शासन के दौरान आधुनिकीकरण किया गया था, और राजा ज़हीर शाह के चालीस साल के शासन के दौरान उन्नत किया गया था। 1978 से 1992 तक, सोवियत में तैनात अफगान सशस्त्र बल ने बहु-राष्ट्रीय मुजाहिदीन समूहों के साथ लड़ाई लड़ी, जिन्हें संयुक्त राज्य अमेरिका, सऊदी अरब और पाकिस्तान द्वारा समर्थित किया जा रहा था । 1992 में राष्ट्रपति नजीबुल्लाह के इस्तीफे और सोवियत समर्थन के समाप्त होने के बाद, सेना ने विभिन्न सरदारों गुटों द्वारा नियंत्रित भागों में विघटित कर दिया और मुजाहिदीन ने सरकार पर नियंत्रण कर लिया। इस युग के बाद पाकिस्तान समर्थित तालिबान शासन का उदय हुआ, जिसने इस्लामी शरीयत कानून के आधार पर एक सैन्य बल की स्थापना की।
2001 के अंत और 2002 में क्रमशः तालिबान को हटाने और अफगानिस्तान के संक्रमणकालीन इस्लामिक स्टेट के गठन के बाद, अफगान सशस्त्र बलों को देश में नाटो बलों द्वारा धीरे-धीरे फिर से बनाया गया, मुख्य रूप से संयुक्त राज्य सशस्त्र बलों द्वारा । भर्ती और प्रशिक्षण के साथ शुरुआती समस्याओं के बावजूद, यह तालिबान विद्रोह के खिलाफ लड़ाई में प्रभावी हो रहा है। 2014 तक, यह नाटो अंतर्राष्ट्रीय सुरक्षा सहायता बल से स्वतंत्र रूप से संचालित करने में सक्षम हो रहा है। संयुक्त राज्य अमेरिका के एक प्रमुख गैर-नाटो सहयोगी के रूप में, अफगानिस्तान को सैन्य सहायता में अरबों डॉलर मिलते हैं।",379,जनजातीय
कुर्मी,"कुर्मी उत्तर भारत में पूर्वी गंगा के मैदान की एक क्षत्रीय किसान जाति है। कुर्मी भारत के प्रमुख प्राचीन कृषक जाति के रूप में जाना जाता है।
 कुर्मी भगवान श्री राम के पुत्र लव के वंशज माने जाते है।
कुर्मी को कोइरी और यादव के साथ उच्च पिछड़ी जाति के रूप में वर्गीकृत किया गया है|",56,जनजातीय
जीनोम परियोजना,"जीनोम परियोजना वह वैज्ञानिक परियोजना है, जिसका लक्ष्य किसी प्राणी के संपूर्ण जीनोम अनुक्रम का पता करना है। जीन हमारे जीवन की कुंजी है। हम वैसे ही दिखते या करते हैं, जो काफी अंश तक हमारे देह में छिपे सूक्ष्म जीन तय करते हैं। यही नहीं, जीन मानव इतिहास और भविष्य की ओर भी संकेत करते हैं। जीन वैज्ञानिकों का मानना है, कि यदि एक बार मानव जाति के समस्त जीनों की संरचना का पता लग जये, तो मनुष्य की जीन-कुण्डली के आधार पर, उसके जीवन की समस्त जैविक घटनाओं और दैहिक लक्षणों की भविष्यवाणी करना संभव हो जायेगा। यद्यपि यह कोई आसान काम नहीं है, क्योंकि मानव शरीर में हजारों लाखों जीवित कोशिकएं होतीं हैं। जीनों के इस विशाल समूह को जीनोम कहते हैं। आज से लगभग 136 वर्ष पूर्व, बोहेमियन भिक्षुक ग्रेगर जॉन मेंडल ने मटर के दानों पर किये अपने प्रयोगों को प्रकाशित किया था, जिसमें अनुवांशिकी के अध्ययन का एक नया युग आरंभ हुआ था। इन्हीं लेखों से कालांतर में आनुवांशिकी के नियम बनाए गए। उन्होंने इसमें एक नयी अनुवांशिकीय इकाई का नाम जीन रखा, तथा इसके पृथक होने के नियमों का गठन किया। थॉमस हंट मॉर्गन ने १९१० में ड्रोसोफिला (फलमक्खी) के ऊपर शोधकार्य करते हुए, यह सिद्ध किया, कि जीन गुणसूत्र में, एक सीधी पंक्ति में सजे हुए रहते हैं, तथा कौन सा जीन गुणसूत्र में किस जगह पर है, इसका भी पता लगाया जा सकता है। हर्मन मुलर ने १९२६ में खोज की, कि ड्रोसोफिला के जीन में एक्सरे से अनुवांशिकीय परिवर्तन हो जाता है, जिसे उत्परिवर्तन भी कहते हैं। सन १९४४ में यह प्रमाणित हुआ कि प्रोटीन नहीं, वरन डी एन ए ही जीन होता है। सन १९५३ में वॉटसन और क्रिक ने डी एन ए की संरचना का पता लगाया और बतया, कि यह दो तंतुओं से बना हुआ घुमावदार सीढ़ीनुमा, या दोहरी कुंडलिनी के आकार का होता है।",308,जनजातीय
कुड़मी महतो,"कुड़मी महतो भारत की एक किसान जाति है जो झारखण्ड, ओडिशा, असम और पश्चिम बंगाल राज्य में पाए जाते। इन्हें महतो, कुड़मी, महन्ता, मोहंत के नाम से भी जाना जाता है। अल्पसंख्या में वे बांग्लादेश में भी पाए जाते हैं। कुड़मी महतो लोग बिहारी भाषा समूह से संबंधित एक हिन्द-आर्य भाषा कुड़माली (पंचपरगनिया) भाषा बोलते हैं।
वर्तमान समय में कुड़मी महतो को झारखंड, ओडिशा और पश्चिम बंगाल राज्य में अन्य पिछड़ा वर्ग के रूप में वर्गीकृत किया गया है।",79,जनजातीय
अफगानिस्तान की संस्कृति,"अफगानिस्तान की संस्कृति लगभग तीन सहस्राब्दी से अधिक रही है, 500 ईसा पूर्व में अमेमेनिड साम्राज्य के कम से कम समय तक रिकॉर्ड का पता लगा रहा है। अफगानिस्तान देश की आधिकारिक भाषाओं, पश्तो और दारी में ""अफगानों की भूमि"" या ""अफगानों का स्थान"" का अनुवाद करता है। यह ज्यादातर जनजातीय समाज है जिसमें देश के विभिन्न क्षेत्रों में अपनी उपसंस्कृति है। लगभग सभी अफगान इस्लामी परंपराओं का पालन करते हैं, उसी छुट्टियों का जश्न मनाते हैं, वही भोजन करते हैं, वही भोजन करते हैं, वही संगीत सुनते हैं और कुछ हद तक बहुभाषी होते हैं।",96,जनजातीय
मोन्टाना,"मोन्टाना (अंग्रेज़ी: Montana) संयुक्त राज्य के पश्चिमी क्षेत्र में स्थित राज्य है। राज्य का नाम स्पेनिश शब्द मोंटाना जिसका अर्थ पर्वत है, से लिया गया है। मोंटाना की तीन कनाडाई प्रांतों: ब्रिटिश कोलंबिया, अल्बर्टा, और सस्केचेवान के साथ 545 मील (877 किमी) की सीमा है। इसके पूर्व में नॉर्थ डेकोटा और साउथ डेकोटा, दक्षिण में वायोमिंग, पश्चिम और दक्षिण-पश्चिम में आयडाहो स्थित है। मोंटाना अमेरिका के राज्यों में आकार के हिसाब से चौथा स्थान है, लेकिन आबादी में वह 48वां स्थान रखता है। 
मोन्टाना का पूर्वी हिस्सा 1803 में अमेरिका ने फ्रांस से खरीदा था। पश्चिमी हिस्सा ब्रिटेन के साथ 1846 में की गई संधि से अमेरिका के हाथ आया। 1889 में 41वें राज्य के रूप में इसे संघ में शामिल किया गया। मोन्टाना की अनुमानित जनसंख्या 2015 में 10,32,949 है। 94% जनता अंग्रेज़ी भाषा बोलती है जो राज्य की अधिकारिक भाषा भी है।",144,जनजातीय
अस्पृश्यता,"अस्पृश्यता का शाब्दिक अर्थ है - न छूना। इसे सामान्य भाषा में 'छूआ-छूत' की समस्या भी कहते हैं। अस्पृश्यता का अर्थ है किसी व्यक्ति या समूह के सभी लोगों  के शरीर को सीधे छूने से बचना या रोकना। ये मान्यता है कि अस्पृश्य लोगों से छूने, यहाँ तक कि उनकी परछाई भी पड़ने से उच्च जाति के लोग 'अशुद्ध' हो जाते हैं और अपनी शुद्धता वापस पाने के लिये उन्हें पवित्र गंगा-जल से स्नान करना पड़ता है। भारत में अस्पृश्यता की प्रथा को संविधान के अनुच्छेद 17 के अंतर्गत एक दंडनीय अपराध घोषित कर दिया गया है। अनुच्छेद 17 निम्नलिखित है-

 'अस्पृश्यता' का अन्त किया जाता है और उसका किसी भी रूप में आचरण निषिद्ध किया जाता है। 'अस्पृश्यता' से उपजी किसी निर्योग्यता को लागू करना अपराध होगा जो विधि के अनुसार दण्डनीय होगा।
संवैधानिक प्रावधानों के अतिरिक्त अस्पृश्यता के उन्मूलन के लिये कुछ विधिक प्रावधान भी किये गए हैं –

(१) सिविल अधिकार संरक्षण अधिनियम- संसद ने अस्पृश्यता के उन्मूलन के लिये अस्पृश्यता (अपराध) अधिनियम, 1955 पारित किया तथा 1976 में इसका संशोधन कर इसका नाम ‘सिविल अधिकार संरक्षण अधिनियम’ कर दिया गया। यह अधिनियम अस्पृश्यता को एक दण्डनीय अपराध के रूप में संबोधित करता है। यह अस्पृश्यता से उत्पन्न होने वाली किसी भी प्रकार की अक्षमता को लागू करने के लिए दण्ड का भी आदेश देता है।
(२) अनुसूचित जाति एवं जनजाति (उत्पीड़न निवारण) अधिनियम,1989 के तहत प्रथम बार ‘उत्पीड़न’ शब्द की व्यापक व्याख्या की गई है। केन्द्र सरकार ने इस अधिनियम से प्राप्त शक्तियों का प्रयोग करते हुए 1995 में एक नियमावली का निर्माण भी किया है।
(३) 2015 में उपर्युक्त अधिनियम में संशोधन के माध्यम से पुराने प्रावधानों को और अधिक सख्त कर दिया गया है। इसमें उत्पीड़न की परिभाषा में कई और कृत्यों, जैसे- सिर व मूंछ मूँड़ना, चप्पलों की माला पहनाना, जनजातीय महिलाओं को देवदासी बनाना आदि को भी शामिल किया गया है। इसमें मामलों के त्वरित निवारण के लिये विशेष अदालतों के गठन का भी प्रावधान किया गया है।
अस्पृश्यता की उत्पत्ति और उसकी ऐतिहासिकता पर अब भी बहस होती है। मनु के मत में शूद्र अछूत नहीं हैं जिसे भीमराव अम्बेडकर ने भी स्वीकार किया है।
भीमराव आम्बेडकर का मानना था कि अस्पृश्यता कम से कम 400 ई. से है आज संसार के प्रत्येक क्षेत्र में चाहे वह राजनीतिक हो अथवा आर्थिक, धार्मिक हो या सामाजिक, सर्वत्र अस्पृश्यता के दर्शन किए जा सकते हैं। अमेरिका, इंग्लैंड, जापान आदि यद्यपि वैज्ञानिक दृष्टिकोण से विकसित और संपन्न देश हैं किन्तु अस्पृश्यता के रोग में वे भी ग्रस्त हैं।[उद्धरण चाहिए] अमेरिका जैसे महान राष्ट्र में काले एवं गोरे लोगों का भेदभाव आज भी बना हुआ है।",431,जनजातीय
राजपुतीकरण,आधुनिक इतिहासकार इस बात से सहमत हैं कि राजपूतों में विभिन्न सामाजिक समूहों और शूद्रों और आदिवासियों सहित विभिन्न वर्णों का मिश्रण था। राजपूतीकरण उस प्रक्रिया की व्याख्या करता है जिसके द्वारा ऐसे विविध समुदाय राजपूत समुदाय में सम्मिलित हो गए।,41,जनजातीय
पवित्र उपवन,"पवित्र उपवन एक प्रकार की प्रकृति पूजा हैं। प्रकृति पूजा एक पुरातन जनजातीय मान्यता है जिसका आधार प्रकृति की सभी रचनाओं की रक्षा करना है। इस प्रकार के विश्वासों ने कई चिरकालीन वनों को प्राचीन रूप में संरक्षित किया है जिन्हें पवित्र उपवन (देवी-देवताओं के उपवन) कहा जाता है। जंगल के इन भागों को स्थानीय लोगों द्वारा अछूते छोड़ दिया गया है और उनके साथ किसी भी हस्तक्षेप पर प्रतिबन्ध लगा दिया गया है। कुछ समाज एक विशेष वृक्ष का सम्मान करते हैं जिसे उन्होंने प्राचीन काल से संरक्षित किया है। छोटा नागपुर क्षेत्र के मुण्डा और सांथाल जनजाति महुआ और कदंब के पेड़ों की पूजा करते हैं, और ओडिशा और बिहार के आदिवासी शादियों के दौरान इमली और आम के पेड़ों की पूजा करते हैं। कई लोग पीपल और बरगद के पेड़ पवित्र मानते हैं। भारतीय समाज में विविध संस्कृतियाँ शामिल हैं, जिनमें से प्रत्येक में प्रकृति और इसकी रचनाओं के संरक्षण के पारंपरिक तरीकों का अपना सेट है। पवित्र गुणों को अक्सर निर्झरों, पर्वत चोटियों, पौधों और पशुओं के लिए बारीकी से संरक्षित होते हैं। कई मन्दिरों के निकट मकाक और लंगूरों की फौज मिल जाती हैं जिन्हें प्रतिदिन उपासकों के द्वारा खिलाया जाता है और मन्दिर के भक्तों के रूप में माना जाता है। राजस्थान के बिश्नोई ग्रामों में और उसके निकट, कृष्ण मृग, नीलगाय और मोर के झुण्ड समुदाय के अभिन्न अंग के रूप में देखे जाते हैं और कोई भी उन्हें क्षति नहीं पहुँचाता।",239,जनजातीय
पूर्वोत्तर भारत,"पूर्वोत्तर भारत से आशय भारत के सर्वाधिक पूर्वी क्षेत्रों से है जिसमें कुल आठ भारतीय राज्य - असम, अरुणाचल प्रदेश, मेघालय, मणिपुर, मिजोरम, त्रिपुरा, नागालैण्ड, और सिक्किम शामिल हैं। सिक्किम के अतिरिक्त बाकी एक साथ जुड़े राज्यों को ""सात बहनों"" के नाम से भी जाना जाता है। 
इन आठ राज्यों के आर्थिक और सामाजिक विकास के लिए 1971 में पूर्वोतर परिषद (नॉर्थ ईस्टर्न काउंसिल / NEC) का गठन एक केन्द्रीय संस्था के रूप में किया गया था। नॉर्थ ईस्टर्न डेवेलपमेण्ट फाइनेंस कारपोरेशन लिमिटेड (NEDFi) का गठन 9 अगस्त 1995 को किया गया था और उत्तरपूर्वीय क्षेत्र विकास मन्त्रालय (DoNER) का गठन सितम्बर 2001 में किया गया था।
उत्तरपूर्वीय राज्यों में सिक्किम 1947 में एक भारतीय संरक्षित राज्य और उसके बाद 1975 में एक पूर्ण राज्य बन गया। पश्चिम बंगाल में स्थित सिलीगुड़ी कॉरिडोर जिसकी औसत चौड़ाई 21 किलोमीटर से 40 किलोमीटर के बीच है, उत्तरपूर्वीय क्षेत्र को मुख्य भारतीय भू-भाग से जोड़ता है। इसकी सीमा का 2000 किलोमीटर से भी अधिक क्षेत्र अन्य देशों : नेपाल, चाइना, भूटान, बर्मा और बांग्लादेश के साथ लगती है। पूर्वोत्तर भारत के कुछ राज्यों की सीमाऐं अन्तरराष्ट्रीय सीमाओं से लगती हैं, जैसे - सिक्किम (नेपाल, चीन, भूटान), मेघालय, त्रिपुरा (बांग्लादेश), मिजोरम (बांग्लादेश एवं म्यानमार), मणिपुर व नागालैण्ड (म्यानमार), अरूणाचल प्रदेश (चीन), असम (भूटान)।",209,जनजातीय
बनी खालिद,"बनी खालिद (अरबी: بني خالد) या अल-खल्दी परिवार, एक अरब जनजातीय संघ है। इस जनजाति ने 15 वीं शताब्दी से 18 वीं तक इराक और पूर्वी सऊदी अरब (अल-हासा और अल-कतिफ) के दक्षिणी क्षेत्र पर शासन किया था। और फिर 1 9वीं शताब्दी की शुरुआत में तुर्क साम्राज्य के अनुदान के तहत। इसकी सबसे बड़ी सीमा पर, बानी खालिद का क्षेत्र उत्तर में इराक से दक्षिण में ओमान की सीमा तक फैला, और बनी खालिद ने शासन करके राजनीतिक प्रभाव बनाए रखा मध्य अरब में नेजद का क्षेत्र। जनजाति के अधिकांश सदस्य वर्तमान में पूर्वी और मध्य सऊदी अरब में रहते हैं, जबकि अन्य कुवैत, कतर, बहरीन, फिलिस्तीन, सीरिया और संयुक्त अरब अमीरात में रहते हैं। बनी खालिद शिया मुस्लिम  और सुन्नी मुस्लिम दोनों हैं।.",125,जनजातीय
दुर्गा बाई व्याम,"दुर्गा बाई व्याम (जन्म 1973)  वह भारतीय आदिवासी महिला कलाकारों में से एक है जो भोपाल में जनजातीय कला की गोंड शैली में काम करती है। दुर्गा का अधिकांश काम उनके जन्मस्थान, मध्य प्रदेश के मंडला जिले के एक गांव, बरबसपुर में निहित है।",44,जनजातीय
अफगानिस्तान में जातीय समूह,"अफगानिस्तान एक बहुसंख्यक और अधिकतर जनजातीय समाज है। देश की आबादी निम्नलिखित समूहों में विभाजित है: पश्तुन, ताजिक, हजारा, उज़्बेक, अमाक, तुर्कमेनिस्तान, बलूच, पशाई, नूरिस्तान, गुज्जर, अरब, ब्राहुई, पामिरी और कुछ अन्य। अफगान राष्ट्रीय गान और अफगान संविधान में कुल 14 जातीय समूहों का उल्लेख है।",46,जनजातीय
पाकिस्तान में जातीय समूह,"संख्यात्मक आकार में पाकिस्तान के प्रमुख जातीय समूहों में शामिल हैं: पंजाबियों, पश्तून, सिंधी, सिद्दीस, साराकीस, मुहजिर, बलूच, हिंडकोवन, चित्र्रिस, गुजराती और अन्य छोटे समूह। कश्मीरियों, कलाश, बुरुशो, खोवार, फालिस्टिनिस, हजारा, शिना, कल्या और बाल्टी जैसे छोटे जातीय समूह मुख्य रूप से देश के उत्तरी हिस्सों में पाए जाते हैं। पाकिस्तान की जनगणना में अफगानिस्तान के 1.7 मिलियन नागरिक शामिल नहीं हैं,  जो मुख्य रूप से खैबर पख्तुनख्वा (केपी) और संघीय प्रशासित जनजातीय क्षेत्रों (एफएटीए) क्षेत्रों में कराची और क्वेटा के शहरों में छोटी संख्या के साथ पाए जाते हैं। इस समूह का अधिकांश हिस्सा पिछले 30 वर्षों में पाकिस्तान के अंदर पैदा हुआ था और जातीय पख्तुन हैं। इस देश में गुर्जर लगभग 3 अरब है ये इस देश का 11 % है|",124,जनजातीय
अनज़्ज़ह,"अनज़्ज़ह अरब प्रायद्वीप, इराक, और सीरिया  में एक अरब जनजाति है।",11,जनजातीय
बेली डांस,"बेली डांस या बेलीडांस परंपरागत मध्य पूर्वी नृत्य, विशेषकर रक़्स शर्क़ी (अरबी: رقص شرقي‎) का एक पश्चिम में गढ़ा हुआ नाम है। पश्चिम में इसे कभी-कभी मध्य पूर्वी नृत्य या अरबी नृत्य भी कहा जाता है या इसे ग्रीको-तुर्की शब्द çiftetelli (सिफ्टेटेली) (यूनानी :  τσιφτετέλι) के रूप में भी जाना जाता है।
""बेली डांस"" शब्द फ्रांसीसी ""डेंस ड्यू वेंत्रे (danse du ventre)"" का एक अनुवाद है जिसे विक्टोरियन युग में नृत्य के लिए प्रयोग किया गया था। यह कुछ हद तक एक मिथ्या नाम है क्योंकि इस नृत्य में शरीर का हर हिस्सा हरकत करता है; इसमें कूल्हे का उपयोग आमतौर पर सबसे अधिक किया जाता है। बेली नृत्य देश और क्षेत्र के आधार पर पोशाक और नृत्य शैली दोनों के मामले में कई अलग-अलग रूपों में होता है और क्योंकि इसकी लोकप्रियता दुनिया भर में फ़ैल गयी है, पश्चिम में इसकी नई शैलियां विकसित की गयी हैं। हालांकि इस नृत्य के समकालीन रूपों का प्रदर्शन आम तौर पर महिलाओं द्वारा किया जाता रहा है, केन डांस जैसे कुछ नृत्यों का मूल, प्रदर्शन के पुरुष स्वरूपों में निहित है।

रक़्स शर्क़ी (अरबी: رقص شرقي‎; शाब्दिक रूप से ""प्राच्य नृत्य (ओरिएंटल डांस)"") एक ऐसी शैली है जिसे पश्चिम के लोगों में कहीं अधिक जाना जाता है, इसका प्रदर्शन दुनिया भर के रेस्तरां और कैबरे में होता है। इसका प्रदर्शन सामान्यतः महिला नर्तकियों द्वारा किया जाता है, लेकिन कभी-कभी पुरुष भी यह नृत्य करते हैं। यह एक एकल तात्कालिक प्रदर्शन वाला (इम्प्रोवाइजेशनल) नृत्य है, हालांकि छात्रों द्वारा अक्सर एक समूह में कोरियोग्राफ किये गए नृत्यों का प्रदर्शन किया जाता हैं।
रक़्स बैलाडी (अरबी: رقص بلدي‎; शाब्दिक रूप से ""देशी देश"" या ""लोक"" नृत्य) एक लोक-साहित्यिक नृत्य है जिसे मध्य पूर्वी देशों में विशेष रूप से सभी उम्र के पुरुषों एवं महिलाओं द्वारा सामाजिक तौर पर किया जाता है, यह नृत्य आम तौर पर शादी जैसे समारोहों के मौकों पर किया जाता है।",310,जनजातीय
मेघालय,"मेघालय पूर्वोत्तर भारत का एक राज्य है जिसका शाब्दिक अर्थ है बादलों का घर   । 2016 के अनुसार यहाँ की जनसंख्या 32,11,474 है एवं विस्तार 22,429 वर्ग किलोमीटर के क्षेत्र में है, जिसका लम्बाई से चौड़ाई अनुपात लगभग 3:1 का है। राज्य का दक्षिणी छोर मयमनसिंह एवं सिलहट बांग्लादेशी विभागों से लगता है, पश्चिमी ओर रंगपुर बांग्लादेशी भाग तथा उत्तर एवं पूर्वी ओर भारतीय राज्य असम से घिरा हुआ है। राज्य की राजधानी शिलांग है। भारत में ब्रिटिश राज के समय तत्कालीन ब्रिटिश शाही अधिकारियों द्वारा इसे ""पूर्व का स्काटलैण्ड"" संज्ञा दी गयी थी। मेघालय पहले असम राज्य का ही भाग था, 21 जनवरी 1972 को असम के खासी, गारो एवं जैन्तिया पर्वतीय जिलों को काटकर नया राज्य मेघालय अस्तित्व में लाया गया। यहाँ की आधिकारिक भाषा अंग्रेजी है। इसके अलावा अन्य मुख्यतः बोली जाने वाली भाषाओं में खासी, गारो, प्नार, बियाट, हजोंग एवं बांग्ला आती हैं। इनके अलावा यहाँ हिंदी भी कुछ कुछ बोली समझी जाती है जिसके बोलने वाले मुख्यतः शिलांग में मिलते हैं। भारत के अन्य राज्यों से अलग यहाँ मातृवंशीय प्रणाली चलती है, जिसमें वंशावली माँ (महिला) के नाम से चलती है और सबसे छोटी बेटी अपने माता पिता की देखभाल करती है तथा उसे ही उनकी सारी संपत्ति मिलती है।
यह राज्य भारत का आर्द्रतम क्षेत्र है, जहाँ वार्षिक औसत वर्षा 12,000 मि॰मी॰ (470 इंच) दर्ज हुई है। राज्य का 70% से अधिक क्षेत्र वनाच्छादित है। राज्य में मेघालय उपोष्णकटिबंधीय वन पर्यावरण क्षेत्रों का विस्तार है, यहाँ के पर्वतीय वन उत्तर से दक्षिण के अन्य निचले क्षेत्रों के उष्णकटिबन्धीय वनों से पृथक हैं। ये वन स्तनधारी पशुओ, पक्षियों तथा वृक्षों की जैवविविधता के मामलों में विशेष उल्लेखनीय हैं।
मेघालय में मुख्य रूप से कृषि-आधारित अर्थव्यवस्था(अग्रेरियन) है जिसमें वाणिज्यिक वन उद्योग का अत्यंत महत्त्वपूर्ण स्थान है। यहाँ की मुख्य फसल में आलू, चावल, मक्का, अनान्नास, केला, पपीता एवं दालचीनी, हल्दी आदि बहुत से मसाले, आदि हैं। सेवा क्षेत्र में मुख्यतः अचल संपत्ति एवं बीमा कम्पनियाँ हैं। वर्ष 2012 के लिये मेघालय का सकल राज्य घरेलू उत्पाद ₹16,173 करोड़ (US$2.36 अरब) अनुमानित था। राज्य भूगर्भ संपदाओं की दृष्टि से खनिजों से सम्पन्न है किंतु अभी तक इससे संबंधित कोई उल्लेखनीय उद्योग चालू नहीं हुए हैं।  राज्य में लगभग 1,170 कि॰मी॰ (730 मील) लंबे राष्ट्रीय राजमार्ग बने हैं। यह बांग्लादेश के साथ व्यापार के लिए एक प्रमुख लॉजिस्टिक केंद्र भी है।",383,जनजातीय
काती,"काती (अंग्रेज़ी: Kati) भारत के झारखण्ड, ओडिशा, पश्चिम बंगाल और छत्तीसगढ़ राज्यों में एक प्राचीन आदिवासी खेल है। यह खेल मुख्य रूप से भूमिज और संथाल आदिवासियों द्वारा खेला जाता है। यह लकड़ी से बने अर्धवृत्ताकार वस्तु से खेला जाता है, जिसमें 9 से 12 खिलाड़ी भाग लेते हैं। सरकारी संरक्षण के अभाव से यह खेल झारखण्ड के कोल्हान क्षेत्रों में सिमट गया है, अब ग्रामीण इलाकों में भी यह खेल लुप्त होने के कगार पर है। हाल ही में टाटा स्टील फाउंडेशन (टीएसएफ) द्वारा झारखण्ड में प्रतियोगिता आयोजित कर इस खेल को पुनर्जीवित करने का प्रयास किया। 
इस खेल में केवल पुरूष खिलाड़ी ही खेलते है। युवाओं में खेल के प्रति अलोकप्रियता के कारण, यह विलुप्त हो रहा है। पश्चिम बंगाल और छत्तीसगढ़ में यह पूर्ण रूप से विलुप्त हो चुकी है, वहीं झारखण्ड और ओडिशा सीमा क्षेत्रों में अब भी खेला जाता है। संथाली भाषा में इसे 'काती एनेज'; अर्थात 'काती खेल' कहा जाता है।",157,जनजातीय
गुजरात,"गुजरात (गुजराती: ગુજરાત, अंग्रेज़ी: Gujarat) पश्चिमी भारत में स्थित एक राज्य है। इसकी उत्तरी-पश्चिमी सीमा जो अन्तर्राष्ट्रीय सीमा भी है, पाकिस्तान से लगी है। राजस्थान और मध्य प्रदेश इसके क्रमशः उत्तर एवं उत्तर-पूर्व में स्थित राज्य हैं। महाराष्ट्र इसके दक्षिण में है। अरब सागर इसकी पश्चिमी-दक्षिणी सीमा बनाता है। इसकी दक्षिणी सीमा पर दादर एवं नगर-हवेली हैं। इस राज्य की राजधानी गांधीनगर है। गांधीनगर, राज्य के प्रमुख व्यवसायिक केन्द्र अहमदाबाद के समीप स्थित है। गुजरात का क्षेत्रफल 1,96,024 किलोमीटर है।
भूतकाल में इसे गुर्जरत्रा प्रदेश के नाम से जाना जाता था
गुजरात, भारत का एक राज्य है। कच्छ, सौराष्ट्र, काठियावाड, हालार, पांचाल, गोहिलवाड, झालावाड और गुजरात उसके प्रादेशिक सांस्कृतिक अंग हैं। इनकी लोक संस्कृति और साहित्य का अनुबन्ध राजस्थान, सिंध और पंजाब, महाराष्ट्र और मध्य प्रदेश के साथ है। विशाल सागर तट वाले इस राज्य में इतिहास युग के आरम्भ होने से पूर्व ही अनेक विदेशी जातियाँ थल और समुद्र मार्ग से आकर स्थायी रूप से बसी हुई हैं। इसके उपरांत गुजरात में अट्ठाइस आदिवासी जातियां हैं। जन-समाज के ऐसे वैविध्य के कारण इस प्रदेश को भाँति-भाँति की लोक संस्कृतियों का लाभ मिला है।",184,जनजातीय
अफगानिस्तान में हिन्दू धर्म,"अफगानिस्तान में हिन्दू धर्म  का अनुसरण करने वाले बहुत कम लोग हैं। इनकी संख्या कोई 1,000 अनुमानित है। ये लोग अधिकतर काबुल एवं अफगानिस्तान के अन्य प्रमुख नगरों में रहते हैं।
अफगानिस्थान पर इस्लामीयों की विजय से पूर्व अफगानिस्थान की जनता बहु-धार्मिक थी। बहुमत के अनुयायी हिंदू धर्म और बौद्ध धर्म के थे। 11 वीं सदी में अधिकांश हिन्दू मंदिरों को नष्ट कर दिया गया या मस्जिदों में परिवर्तित कर दिया गया।",72,जनजातीय
हिमाचल प्रदेश,"हिमाचल प्रदेश (अंग्रेज़ी: Himachal Pradesh, उच्चारण [hɪmaːtʃəl prəd̪eːʃ] ) उत्तर-पश्चिमी भारत में स्थित एक राज्य है। यह 21,629 मील² (56019 किमी²) से अधिक क्षेत्र में फ़ैला हुआ है तथा उत्तर में जम्मू और कश्मीर और लद्दाख केंद्र शासित प्रदेशों के पश्चिम तथा दक्षिण-पश्चिम में पंजाब (भारत), दक्षिण में हरियाणा एवं उत्तर प्रदेश, दक्षिण-पूर्व में उत्तराखण्ड तथा पूर्व में तिब्बत से घिरा हुआ है। हिमाचल प्रदेश का शाब्दिक अर्थ ""बर्फ़ीले पहाड़ों का प्रांत"" है।
हिमाचल प्रदेश को ""देव भूमि"" भी कहा जाता है। इस क्षेत्र में आर्यों का प्रभाव ऋग्वेद से भी पुराना है। आंग्ल-गोरखा युद्ध के बाद, यह ब्रिटिश औपनिवेशिक सरकार‌ के हाथ में आ गया। सन 1857 तक यह महाराजा रणजीत सिंह के शासन के अधीन पंजाब राज्य (पंजाब हिल्स के सीबा राज्य को छोड़कर) का हिस्सा था।
सन 1956 में इसे केन्द्र शासित प्रदेश बनाया गया, लेकिन 1971 में इसे, हिमाचल प्रदेश राज्य अधिनियम-1971 के अन्तर्गत इसे 25 जनवरी 1971 को भारत का अठारहवाँ राज्य बनाया गया।
हिमाचल प्रदेश प्रतिव्यक्ति आय के अनुसार भारत के राज्यों में पन्द्रहवें स्थान पर है। बारहमासी नदियों की बहुतायत के कारण, हिमाचल अन्य राज्यों को पनबिजली बेचता है जिनमे प्रमुख हैं दिल्ली, पंजाब (भारत) और राजस्थान। राज्य की अर्थव्यवस्था तीन प्रमुख कारकों पर निर्भर करती है जो हैं, पनबिजली, पर्यटन और कृषि।
हिंदु राज्य की जनसंख्या का 95% हैं और प्रमुख समुदायों में राजपूत, ब्राह्मण, घिर्थ (चौधरी), गद्दी, कन्नेत, राठी और कोली शामिल हैं। ट्रान्सपरेन्सी इंटरनैशनल के 2005 के सर्वेक्षण के अनुसार, हिमाचल प्रदेश देश में केरल के बाद दूसरी सबसे कम भ्रष्ट राज्य है।",253,जनजातीय
टोटम प्रथा,"गणचिह्नवाद या टोटम प्रथा (totemism) किसी समाज के उस विश्वास को कहतें हैं जिसमें मनुष्यों का किसी जानवर, वृक्ष, पौधे या अन्य आत्मा से सम्बन्ध माना जाए। 'टोटम' शब्द ओजिब्वे (Ojibwe) नामक मूल अमेरिकी आदिवासी क़बीले की भाषा के 'ओतोतेमन' (ototeman) से लिया गया है, जिसका मतलब 'अपना भाई/बहन रिश्तेदार' है। इसका मूल शब्द 'ओते' (ote) है जिसका अर्थ एक ही माँ के जन्में भाई-बहन हैं जिनमें ख़ून का रिश्ता है और जो एक-दूसरे से विवाह नहीं कर सकते। अक्सर टोटम वाले जानवर या वृक्ष का उसे मानने वाले क़बीले के साथ विशेष सम्बन्ध माना जाता है और उसे मारना या हानि पहुँचाना वर्जित होता है, या फिर उसे किसी विशेष अवसर पर या विशेष विधि से ही मारा जा सकता है। कबीले के लोग अक्सर उसे क़बीले की चिह्नों में भी शामिल कर लेते हैं, मसलन मूल अमेरिकी आदिवासी अक्सर टोटम खम्बों में इन्हें प्रदर्शित करते थे।
भारत के बहुत से समुदायों में भी ऐसे टोटम पाए जाते हैं। उदाहरण के लिए देखा गया है कि महाराष्ट्र में 'ताम्बे' का पारिवारिक नाम रखने वाले लोग नाग को अपना कुलदेवता मानते हैं और कभी भी नाग नहीं मारते। १९वीं सदी में सतपुड़ा के जंगलों में रहने वाले भील लोगों में देखा गया के हर गुट का एक टोटम जानवर या वृक्ष था, जैसे कि पतंगे, सांप, शेर, मोर, बांस, पीपल, वग़ैराह। एक गुट का टोटम 'गावला' नाम की एक लता थी जिसपर अगर उस गुट के किसी सदस्य का ग़लती से पैर पड़ जाए तो वह उसको सलाम करके उस से क्षमा-याचना करता था। अगर दो गुटों का एक ही टोटम हो तो उनमें आपस में विवाह करना वर्जित था क्योंकि वह एक ही पूर्वज के वंशज माने जाते थे। 'मोरी' नामक भील गुट का टोटम मोर (पक्षी) था। इसके सदस्यों को मोर के पद-चिह्नों पर पैर डालना मना था। अगर कहीं मोर दिख जाए तो मोरी स्त्रियाँ उस से पर्दा कर लेती थीं या फिर दूसरी तरफ़ मुंह कर लेती थीं।",322,जनजातीय
भारतीय चित्रकला,"भारत में चित्रकला का इतिहास बहुत पुराना रहा हैं। पाषाण काल में ही मानव ने गुफा चित्रण करना शुरु कर दिया था। होशंगाबाद और भीमबेटका क्षेत्रों में कंदराओं और गुफाओं में मानव चित्रण के प्रमाण मिले हैं। इन चित्रों में शिकार, शिकार करते मानव समूहों, स्त्रियों तथा पशु-पक्षियों आदि के चित्र मिले हैं। अजंता की गुफाओं में की गई चित्रकारी कई शताब्दियों में तैयार हुई थी, इसकी सबसे प्राचीन चित्रकारी ई.पू. प्रथम शताब्दी की हैं। इन चित्रों मे भगवान बुद्ध को विभिन्न रुपों में दर्शाया है",86,जनजातीय
परिवार,"परिवार (family) साधारणतया पति, पत्नी और बच्चों के समूह को कहते हैं, किंतु दुनिया के अधिकांश भागों में वह सम्मिलित वासवाले रक्त संबंधियों का समूह है जिसमें विवाह और दत्तक प्रथा स्वीकृत व्यक्ति भी सम्मिलित हैं।",36,जनजातीय
झारखण्ड का इतिहास,"झारखण्ड का क्षेत्र पाषाण युग से ही बसा हुआ था। क्षेत्र मेंताम्रपाषाण काल के तांबे के उपकरण मिले हैं। यह क्षेत्र ईसा पूर्व दूसरी सहस्राब्दी के मध्य में लौह युग में प्रवेश कर गया।
इस क्षेत्र पर मौर्य साम्राज्य ने कब्ज़ा किया और बाद में (17वीं शताब्दी) मुग़ल सम्राट अकबर के नियंत्रण में आ गया। 18वीं शताब्दी के अंत में ब्रिटिश ईस्ट इंडिया कंपनी के अधीन होने से पहले, यह क्षेत्र चेरो राजवंश और अन्य स्थानीय शासकों के नियंत्रण में था। 19वीं शताब्दी के मध्य से झारखण्ड ब्रिटिश राज अधीन हुआ। राज के तहत, 1905 तक, यह क्षेत्र बंगाल प्रेसीडेंसी के अंतर्गत आता था, फिर इसका अधिकांश भाग मध्य प्रांतों और ओड़िशा सहायक राज्यों में स्थानांतरित कर दिया गया; फिर 1936 में पूरा क्षेत्र ईस्टर्न स्टेट्स एजेंसी को सौंप दिया गया।
1947 में भारतीय स्वतंत्रता के बाद, इस क्षेत्र को मध्य प्रदेश, ओड़िशा और बिहार के नए राज्यों के बीच विभाजित किया गया था। 2000 में बिहार पुनर्गठन अधिनियम के पारित होने के बाद, झारखण्ड एक नए भारतीय राज्य के रूप में स्थापित हुआ।",174,जनजातीय
भील,"भील भारत तथा पाकिस्तान में निवास करने वाली एक जनजाति का नाम है। भील जनजाति भारत की सर्वाधिक विस्तृत क्षेत्र में फैली हुई जनजाति है। भील जनजाति के लोग भील भाषा बोलते है। भील जनजाति को "" भारत का बहादुर धनुष पुरुष और योद्धा "" कहा जाता हैभारत के प्राचीनतम जनसमूहों में से एक भीलों की गणना पुरातन काल में राजवंशों में की जाती थी, जो विहिल वंश के नाम से प्रसिद्ध था। इस वंश का शासन पहाड़ी इलाकों में था । भारत के राज्य हिमाचल प्रदेश का नाम भील राजा हिमाजल   के नाम के आधार पर रखा गया वे माता पार्वती के पिताजी थे  भील जनजाति महादेव पार्वती के वंशज  है।

भील शासकों का शासन मुख्यत मालवा,दक्षिण राजस्थान,गुजरात ओडिशाऔर महाराष्ट्र में था ।
भील गुजरात, मध्य प्रदेश,छत्तीसगढ़, महाराष्ट्र और राजस्थान में एक अनुसूचित जनजाति है।   भील त्रिपुरा और पाकिस्तान के सिन्ध के थारपरकर जिले में भी बसे हुये हैं। भील जनजाति भारत समेत पाकिस्तान तक विस्तृत रूप से फैली हुई है। प्राचीन समय में भील जनजाति का शासन शिवी जनपद जिसे वर्तमान में मेवाड़ कहते है , स्थापित था ।

मेवाड़ और मेयो कॉलेज  के राज चिन्ह पर भील योद्धा का चित्र अंकित है।
सहरिया खुद को भील का छोटा भाई कहलाने मे गर्व करते है सहरिया का अर्थ शेर का साथी होना है",215,जनजातीय
पालामऊ व्याघ्र आरक्षित वन,"पलामू व्याघ्र आरक्षित वन झारखंड के छोटा नागपुर पठार के लातेहार जिला में स्थित है। यह १९७४ में बाघ परियोजना के अंतर्गत गठित प्रथम ९ बाघ आरक्षों में से एक है। पलामू व्याघ्र आरक्ष १,०२६ वर्ग किलोमीटर क्षेत्र में फैला हुआ है, जिसमें पलामू वन्यजीव अभयारण्य का क्षेत्रफल 980 वर्ग किलोमीटर है। अभयारण्य के कोर क्षेत्र 226 वर्ग किलोमीटर को बेतला राष्ट्रीय उद्यान के रूप में अधिसूचित किया गया है। पलामू आरक्ष के मुख्य आकर्षणों में शामिल हैं बाघ, हाथी, तेंदुआ, गौर, सांभर और चीतल।
पलामू ऐतिहासिक दृष्टि से भी महत्वपूर्ण है। सन १८५७ की क्रांति में पलामू ने अहम भूमिका निभाई थी। चेरो राजाओं द्वारा निर्मित दो किलों के खंडहर पलामू व्याघ्र आरक्ष में विद्यमान हैं। पलामू में कई प्रकार के वन पाए जाते हैं, जैसे शुष्क मिश्रित वन, साल के वन और बांस के झुरमुट, जिनमें सैकड़ों वन्य जीव रहते हैं। पलामू के वन तीन नदियों के जलग्रहण क्षेत्र को सुरक्षा प्रदान करते हैं। ये नदियां हैं उत्तर कोयल औरंगा और बूढ़ा। २०० से अधिक गांव पलामू व्याघ्र आरक्ष पर आर्थिक दृष्टि से निर्भर हैं। इन गांवों की मुख्य आबादी जनजातीय है। इन गांवों में लगभग १,००,००० लोग रहते हैं। पलामू के खूबसूरत वन, घाटियां और पहाड़ियां तथा वहां के शानदार जीव-जंतु बड़ी संख्या में पर्यटकों को आकर्षित करते हैं।",212,जनजातीय
मणिपुर हिंसा 2023,"भारत के उत्तर-पूर्वी राज्य मणिपुर में 3 मई 2023 को इम्फाल घाटी में रहने वाले बहुसंख्यक मैतै लोगों और कुकी जनजाति लोगों सहित आसपास की पहाड़ियों के आदिवासी समुदाय के बीच एक नृजातीय झगड़ा छिड़ गया। 4 जुलाई तक, हिंसा में 142 लोग मारे जा चुके हैं, और 300 से अधिक अन्य घायल हो गए हैं। 4 जुलाई तक, लगभग 54,488 लोगों के आंतरिक रूप से विस्थापित होने की सूचना है। 
यह विवाद भारतीय संविधान के तहत अनुसूचित जनजाति का दर्जा देने के लिए मैतै लोगों की लंबे समय से चली आ रही मांग से जुड़ा है, जो उन्हें आदिवासी समुदायों के बराबर विशेषाधिकार प्रदान करेगा। अप्रैल में, मणिपुर उच्च न्यायालय के एक फैसले ने राज्य सरकार को इस मुद्दे पर चार सप्ताह के भीतर निर्णय लेने का निर्देश दिया। आदिवासी समुदायों ने मैतै की मांग का विरोध किया। ऑल ट्राइबल स्टूडेंट यूनियन ऑफ मणिपुर (एटीएसयूएम) ने 3 मई को सभी पहाड़ी जिलों में एकजुटता मार्च निकाला। मार्च के अंत तक, इंफाल घाटी की सीमा से लगे चुड़ाचाँदपुर जिले और उसके आसपास मैतै और कुकी आबादी के बीच झड़पें शुरू हो गईं। 
भारतीय सेना ने कानून और व्यवस्था बहाल करने के लिए लगभग 10,000 सैनिकों और अर्धसैनिक बलों को भेजा। राज्य में इंटरनेट सेवाओं को पांच दिनों की अवधि के लिए निलंबित कर दिया गया था और भारतीय दण्ड संहिता की धारा 144 लागू की गई थी, जिससे गैरकानूनी सभा या बड़ी सभाओं पर रोक लगा दी गई थी जिससे शांति भंग होने की संभावना थी। ""अत्यधिक मामलों"" में कर्फ्यू लागू करने के लिए भारतीय सैनिकों को ""देखते ही गोली मारने"" के आदेश दिए गए थे।
एक सेवानिवृत्त मुख्य न्यायाधीश के नेतृत्व में एक पैनल हिंसा की जांच करेगा, जबकि राज्यपाल और सुरक्षा सलाहकार कुलदीप सिंह के तहत नागरिक समाज के सदस्यों के साथ एक शांति समिति की स्थापना की जाएगी। केंद्रीय जांच ब्यूरो (सीबीआई) हिंसा में साजिश से संबंधित छह मामलों की जांच करेगी, ताकि मूल कारणों को उजागर करने के लिए निष्पक्ष जांच सुनिश्चित की जा सके। 
19 जुलाई को, एक वीडियो वायरल हुआ - जिसमें दो कुकी महिलाओं को नग्न अवस्था में घुमाते हुए दिखाया गया और स्पष्ट रूप से युवा मैतै पुरुषों द्वारा एक महिला को थप्पड़ मारा गया और उसका यौन उत्पीड़न किया गया। घटना के दो महीने से अधिक समय बाद यह वीडियो सामने आया क्योंकि मणिपुर में इंटरनेट बंद था। पीड़ितों में से एक ने कहा कि उन्हें ""पुलिस ने भीड़ के पास छोड़ दिया""। 20 जुलाई को, मणिपुर के मुख्यमंत्री एन बीरेन सिंह ने इसी तरह की सैकड़ों घटनाओं का हवाला देते हुए राज्य में इंटरनेट प्रतिबंध के अपने फैसले का बचाव किया।",431,जनजातीय
पाकिस्तान की सेनेट,"सेनेट, (उर्दू: سینیٹ‎) या आइवान-ए बाला पाकिस्तान (उर्दू: ایوانِ بالا پاکستان‎) पाकिस्तान की द्विसदनीय विधायिका का उच्चसदन है। इसके चुनाव त्रिवर्षीय अवधि पश्चात, आधे संख्या के सीटों के लिए आयोजित किए जाते है। यहाँ सदस्यों क कार्यकाल 6 वर्ष होता है। सीनेट के अध्यक्ष देश के राष्ट्रपति का अभिनय होते हैं। इसे 1973 में स्थापित किया गया था पाकिस्तान के संविधान में सेनेट से संबंधित सारे प्रावधान अनुच्छेद 59 में दिए गए हैं। पाकिस्तान के संसद भवन में सेनेट का कक्ष पूर्वी भाग में है।
सीनेट को ऐसे कई विशेष अधिकार दिये गए हैं, जो नैशनल असेम्ब्ली के पास नहीं है। इस संसदीय बिल बनाने के रूप में एक कानून के लिए मजबूर किया जा रहा की शक्तियों को भी शामिल है। सीनेट में हर तीन साल पर सीनेट की आधे सीटों के लिए चुनाव आयोजित की जाती हैं और प्रत्येक सीनेटर छह वर्ष की अवधि के लिये चुना जाता है। संविधान में सेनेट भंग करने का कोई भी प्रावधान नहीं दिया गया है, बल्की, इसमें इसे भंग करने पर मनाही है।",172,जनजातीय
तूमा शिल्प,,0,जनजातीय
अली इब्न अबी तालिब,"अली इब्ने अबी तालिब (अरबी : علی ابن ابی طالب) का जन्‍म 17 मार्च 600 (13 रज्जब 24 हिजरी पूर्व) मुसलमानों के तीर्थ स्थल काबा के अन्दर हुआ था। वे पैगम्बर मुहम्मद (स.) के चचाजाद भाई और दामाद थे और उनका चर्चित नाम हज़रत अली है। वे मुसलमानों के ख़लीफ़ा के रूप में जाने जाते हैं। उन्होंने 656 से 661 तक राशिदून ख़िलाफ़त के चौथे ख़लीफ़ा के रूप में शासन किया, और शिया इस्लाम के अनुसार वे 632 से 661 तक पहले इमाम थे। उन्‍होंने वैज्ञानिक जानकारियों को बहुत ही रोचक ढंग से आम आदमी तक पहुँचाया था।
अबू तालिब और फातिमा बिन असद से पैदा हुए,  कई शास्त्रीय इस्लामी के अनुसार, इस्लाम में सबसे पवित्र स्थान मक्का के काबा ( अरबी : كعبة )   में  पैदा होने वाले अली अकेले व्यक्ति है। स्रोत, विशेष रूप से शिया वाले।  अली बच्चों में प्रथम थे जिसने इस्लाम को स्वीकार किया,  और कुछ लेखकों के मुताबिक पहले मुस्लिम थे।  अली ने मुहम्मद को शुरुआती उम्र से संरक्षित किया  और मुस्लिम समुदाय द्वारा लड़ी लगभग सभी लड़ाई में हिस्सा लिया। मदीना में जाने के बाद, उन्होने मुहम्मद की बेटी फातिमा से विवाह किया।  खलीफ उसमान इब्न अफ़ान की हत्या के बाद, 656 में मुहम्मद के साथी (सहाबा) ने उन्हें खलीफा नियुक्त किया था।  अली के शासनकाल में गृह युद्ध हुए और 661 में कुफा कि जामा मस्जिद में प्रार्थना के लिए जाते समय खारजी इब्न मुल्ज़िम ने उन पर हमला किया और हत्या कर दी । 
राजनीतिक और आध्यात्मिक रूप से शिया और सुन्नी दोनों के लिए अली महत्वपूर्ण है।   अली के बारे में कई जीवनी स्रोत अक्सर सांप्रदायिक रेखाओं के अनुसार पक्षपातपूर्ण होते हैं, लेकिन वे इस बात से सहमत हैं कि वह एक पवित्र मुस्लिम थे, जो इस्लाम के कारण और कुरान और सुन्नत के अनुसार एक शासक था।  जबकि सुन्नी अली को चौथे खलीफा रशीद मानते  हैं, शिया मुसलमानों ने अली को गदिर खुम में घटनाओं की व्याख्या के कारण मुहम्मद (स.अ. व) के बाद पहले इमाम के रूप में माना। शिया मुस्लिम मानते हैं कि अली और अन्य शिया इमाम (जिनमें से सभी मुहम्मद(स.)(अरबी : بيت , घरेलू) के सदस्य हैं) मुहम्मद(स.)के लिए सही उत्तराधिकारी हैं ।",358,जनजातीय
"कृषि मंत्रालय, भारत सरकार","भारत सरकार के कृषि मंत्रालय के अधीन निम्न संस्थान एवं विभाग कार्यरत हैं। यही मंत्रालय भारत की कृषि नीति तय करता है। इस मंत्रालय के विभिन्न विभाग हैं:-

कृषि एवं सहकारिता विभाग 
पशुपालन एवं डेयरी विभाग 
भारतीय कृषि अनुसंधान परिषद् 
कृषि आयोग- लागत एवं मूल्य 
भारतीय पौध संगरोध संस्थान 
[राष्ट्रीय बीज निगम लिमिटेड ]
[कृषि एवं प्रसंस्कृत खाद्य उत्पाद निर्यात संवर्द्धन प्राधिकरण ]
[राष्ट्रीय बागवानी बोर्ड ]
[राष्ट्रीय सहकारी विकास निगम ]
[राष्ट्रीय तिलहन एवं वनस्पति तेल संवर्द्धन बोर्ड ]
[केन्द्रीय कीटनाशक बोर्ड पंजीकरण समिति ]
[नारियल विकास बोर्ड ]
[भारतीय आयात-निर्यात बोर्ड ]",94,जनजातीय
जिव्य सोमा माशे,"जिव्य सोमा माशे (१९३४ - १५ मई २०१८) भारत में महाराष्ट्र राज्य के एक कलाकार थे जिन्होंने वारली आदिवासी कला रूप को लोकप्रिय बनाया।
माशे का जन्म महाराष्ट्र के ठाणे जिले के तलासरी तालुका के धमनगांव गांव में हुआ था। ११ वर्ष की उम्र में वे ठाणे जिले के डहाणू तालुका के कलांबीपाड़ा गाँव में आ गए। १९७० के दशक में वारली पेंटिंग, जो उस समय तक मुख्य रूप से एक अनुष्ठान कला थी, ने एक क्रांतिकारी मोड़ लिया, और उसी समय जिव्य माशे ने वारली चित्र बनाने शुरू किए। वे किसी विशेष अनुष्ठान के लिए नहीं बनाते थे, लेकिन हर दिन बनाते थे।
उनकी प्रतिभा को जल्द ही देखा गया, पहले राष्ट्रीय स्तर पर (उन्हें सीधे जवाहरलाल नेहरू और इंदिरा गांधी जैसे भारत के वरिष्ठ राजनीतिक हस्तियों के हाथों से पुरस्कृत किया गया) फिर अंतरराष्ट्रीय स्तर पर (मजिशन द ला तेर्र, सेंटर पोंपीदू), जिसके चलते उन्हें अभूतपूर्व पहचान मिली और कई अन्य लोगों को प्रेरित किया। इसके चलते उन्होंने व्यावसायिक उद्देश्यों के लिए नियमित रूप से तस्वीरें बनाना शुरू कर दिया।",172,जनजातीय
भारत में आतंकवाद,"वैसे तो भारत सहित समूचा विश्व आतंकवाद नामक मानवजनित त्रासदी से पीड़ित हैं तथापि भारत बहुत लम्बे समय से आतंकवाद का शिकार होता रहा है। भारतीय राज्यों में प्रमुखता से जम्मू एवं कश्मीर, महाराष्ट्र , दिल्ली , पंजाब व उत्तर प्रदेश आतंकवाद से त्रस्त रहा है । 
आतंकवाद भारतीय उपमहाद्वीप का सर्वप्रमुख विकास अवरूद्ध करने वाला  समस्या सिद्ध हुआ है जो समय समय पर आंतरिक सुरक्षा व्यवस्था व प्रशासनिक व्यवस्था पर प्रश्न चिन्ह लगाते रहा है , और जान माल की अत्यधिक क्षति आतंकवादी घटनाओं से ही अब तक हुआ है , चाहे वह मुम्बई बम ब्लास्ट की घटना हो या बनारस संकटमोचन, रेलवे स्टेशन की आतंकी घटना या फिर दिल्ली की घटना हो या जम्मू कश्मीर पुलवामा अटैक सभी में असंख्य जाने गई है ।   
जो क्षेत्र आज आतंकवादी गतिविधियों से लम्बे समय से जुड़े हुए हैं उनमें जम्मू-कश्मीर, मुंबई, मध्य भारत (नक्सलवाद) और आठ बहन राज्य (उत्तर पूर्व के आठ राज्य) (स्वतंत्रता और स्वायत्तता के मामले में) शामिल हैं। अतीत में पंजाब में पनपे उग्रवाद में आंतकवादी गतिविधियां शामिल हो गयीं जो भारत देश के पंजाब राज्य और देश की राजधानी दिल्ली तक फैली हुई थीं।
2006 में देश के 608 जिलों में से कम से कम 232 जिले विभिन्न तीव्रता स्तर के विभिन्न विद्रोही और आतंकवादी गतिविधियों से पीड़ित थे। अगस्त 2008 में राष्ट्रीय सुरक्षा सलाहकार एम.के. नारायणन का कहना था कि देश में 800 से अधिक आतंकवादी गुट सक्रिय हैं। 
आतंक वाद के कारण  9/11 का विश्व का सबसे बड़ा आतंकवाद हमला हुआ था ।",249,जनजातीय
हिसा हिलाल,"हिसा हिलाल (अरबी: حصة هلال‎) एक सऊदी अरब की कवि हैं। वे पहले छद्म नाम रेमिआ (अरबीअरबी: ريميه‎) के तहत प्रकाशित होती थीं। उन्होंने अरब दुनिया के बाहर प्रसिद्धि प्राप्त की जब उन्होंने एक अमरीकी रीयलिटी टेलीविजन कविता प्रतियोगिता, 'मिलियन कवि' पर फतवों के ख़िलाफ़ कविता सुनाई, और कार्यक्रम के फाइनल तक पहुंचने वाली पहली महिला बनीं।",57,जनजातीय
बाबूराव पुल्लेसुर शेडमाके,"बाबूराव शेडमाके जन्म 12 मार्च 1833 एक भारतीय स्वतंत्रता सेनानी विद्रोही और मध्य भारत के एक गोंड राजवंश के सरदार थे। 1857 के भारतीय विद्रोह के दौरान, उन्होंने चंदा जिले में विद्रोह का नेतृत्व किया था।

बाबूराव शेडमाके जी का जन्म एक गोंड राजवंश जमींदार परिवार में हुआ था, उन्होंने 1858 में सात महीने की अवधि में अंग्रेजों के खिलाफ कई लड़ाईयां लड़ीं। अंततः उन्हें ब्रिटिश सरकार के खिलाफ विद्रोह के लिए फांसी पर लटका दिया गया था।
बाबूराव शेडमाके का जीवन और विदेशी शासन के खिलाफ उनका विद्रोह आज भी गोंड समुदाय द्वारा मनाया जाता है। उनकी वीरता की निशानी के रूप में उनका जन्म और पुण्यतिथि पूरे गोंडवाना क्षेत्र में प्रतिवर्ष मनाई जाती है।
सामाजिक कार्यकर्ता राकेश देवडे़ बिरसावादी के अनुसार: ""मात्र 25 वर्ष की आयु में गोंडवाना साम्राज्य के जल जंगल जमीन की रक्षा के लिए ब्रिटिश हुकूमत के सामने बहादुरी के साथ लड़ने वाले शहीद बाबूराव शेडमाके आदिवासी समाज ही नहीं अपितु संपूर्ण राष्ट्र के लिए प्रेरणादायक है। केन्द्र सरकार द्वारा उनकी बहादुरी को पाठ्य-पुस्तकों में उल्लेखित किया जाना चाहिए ताकि आने वाली कौम सीख ले सके।""",181,जनजातीय
नायक (जाति),"नायक एक हिंदू जाति हैं, जो भारत और पाकिस्तान में पायी जाती हैं। यह मुख्यतः हिन्दू धर्म का पालन करते हैं। शाह के अनुसार, नायक भील जनजाति जाति के हैं। यह सर्वविदित है कि यह भील जनजाति का बड़ा उपजाति वर्ग है,वह भील जो भारत के शासक वर्ग के नजदीक था जिसे सेना में नायक तथा सेना नायक जैसे पद प्राप्त करने के कारण इस वर्ग ने अपनी जनजाति में एक विशेष पहचान और रुतबा कायम किया । धीरे-धीरे यह वर्ग अपनी जनजाति से इतर वैवाहिक संबंध स्थापित किए तथा राजपूत और क्षत्रिय लोग जिनमें भी सेना में नायक और सेना नायक के पद धारण करने वाले इस वर्ग के साथ संबंधित हो गये।यह वर्ग अपनी जनजाति के समानांतर पुरे भारत में अपनी अलग पहचान रखता है तथा अपने को भीलों का योद्धा और श्रेष्ठ वर्ग मानता है। राजस्थान में यह उपजाति अनुसूचित जाति और अनुसूचित जनजाति दोनों में शामिल है तथा उत्तर प्रदेश, उत्तराखंड, हिमालय क्षेत्र में अन्य पिछड़ा वर्ग में शामिल हैं।",164,जनजातीय
सामाजिक स्तरीकरण,"सामाजिक स्तरीकरण
सामाजिक स्तरीकरण (Social stratification) वह प्रक्रिया है जिसमें व्यक्तियों के समूहों को उनकी प्रतिष्ठा, संपत्ति और शक्ति की मात्रा के सापेक्ष पदानुक्रम में विभिन्न श्रेणियों में उच्च से निम्न रूप में स्तरीकृत किया जाता है। वर्ग स्‍तरीकरण वि‍श्‍वव्‍यापी है और इसके उत्‍पन्‍न होने के अनेक कारण हैं, जैसे पूंजीपति‍ और श्रमि‍क वर्ग औद्योगीकरण की देन हैं। धन की वि‍भि‍न्‍न अवस्‍था धनी, मध्‍यम और निर्धन वर्ग को जन्‍म देती है। गिसबर्ट के अनुसार, ""सामाजिक स्तरीकरण समाज का स्थाई समूहों और श्रेणियों  के बीच मैं विभाजन है जो आपस में उच्चता एवं अधीनता के संबंधों के द्वारा बंधे हुए हैं।""[उद्धरण चाहिए]",101,जनजातीय
नागामी भाषा,नागामी भाषा विभिन्न नागा बोलियों और असमिया भाषा का मिश्रण है।  यह भाषा विद्यालयों और विधानसभा में समझाने और चर्चा के लिए प्रयोग की जाती है। इसमें विभिन्न बोलियाँ होने के कारण नागालैण्ड में अँग्रेजी को राजभाषा का बनाया गया है।,41,जनजातीय
झारखण्ड के आदिवासी त्योहार,"झारखंड में कुल 32 जनजातियाँ मिलकर रहती हैं। एक विशाल सांस्कृतिक प्रभाव होने के साथ-साथ, झारखंड यहाँ के मनाये जाने वाले अपने त्योहारों की मेजबानी के लिए जाना जाता है। इसके उत्सव प्रकृति के कारण यह भारत की ज्वलन्त आध्यात्मिक कैनवास पर भी कुछ अधिक रंग डालता है। यह राज्य प्राचीन काल के संदर्भ में बहुत मायने रखता है। झारखंड में पूरे उल्लास के साथ सभी त्योहारों को मनाया जाता है। देशभर में मनाये जाने वाले सभी त्योहारों को भी झारखंड में पूरे उल्लास के साथ मनाया जाता है। इस राज्य में मनाये जाने वाले त्योहारों से झारखंड का भारत में सांस्कृतिक विरासत के अद्भुत उपस्थिति का पता चलता है। हालाकि झारखंड के मुख्य आकर्षण आदिवासी त्योहारों के उत्सव में होता है। यहाँ की सबसे प्रमुख, उल्लास के साथ मनाए जाने वाली त्योहारो में से एक है सरहुल।",138,जनजातीय
प्रतापगढ़ (राजस्थान) की संस्कृति,,0,जनजातीय
हैकनी बरो,"""हैकनी का लंदन बरो"" (/ˈhækni/HAK-nee  इनर लंदन, इंग्लैंड में एक लंदन बरो है। हैकनी का ऐतिहासिक और प्रशासनिक केंद्र मारे स्ट्रीट है, जो चेरिंग क्रॉस से 5 मील (8 किमी) उत्तर-पूर्व में स्थित है। इस नगर का नाम इसके प्रमुख जिले हैकनी के नाम पर रखा गया है। नगर के दक्षिणी और पूर्वी हिस्सों को लोकप्रिय रूप से पूर्वी लंदन का हिस्सा माना जाता है, जो लंदन के पारंपरिक पूर्वी छोर के कुछ हिस्से और उत्तर-पश्चिम में उत्तरी लंदन तक फैला हुआ है। इसकी जनसंख्या 281,120 होने का अनुमान है।
ग्रेटर लंदन अथॉरिटी द्वारा जारी लंदन योजना वैधानिक निगरानी, जुड़ाव और संसाधन आवंटन उद्देश्यों के लिए उप-क्षेत्रों को पूरे नगर आवंटित करती है। इस योजना का सबसे हालिया (2011) पुनरावृत्ति हैकनी को 'पूर्व' उप-क्षेत्र को सौंपता है, जबकि 2008 और 2004 संस्करणों ने क्रमशः ""उत्तर"" और ""पूर्व"" उप-क्षेत्रों को नगर सौंपा है। 
आधुनिक नगर का गठन 1965 में हैकनी के मेट्रोपॉलिटन बरो को स्टोक न्यूिंगटन और शोर्डिच के बहुत छोटे मेट्रोपॉलिटन बरो के साथ विलय करके किया गया था। हैकनी पश्चिम में इस्लिंगटन, उत्तर में हरिंगी, उत्तर-पूर्व में वाल्थम वन, पूर्व में न्यूहैम, दक्षिण-पूर्व में टॉवर हैमलेट्स और दक्षिण-पश्चिम में लंदन शहर से घिरा है। हैकनी 2012 में लंदन ओलंपिक के मेजबान नगरों में से एक था, क्वीन एलिजाबेथ ओलंपिक पार्क के कई स्थल इसकी सीमाओं के भीतर आते थे।",220,जनजातीय
फिलिस्तीन में इस्लाम,"इस्लाम फिलिस्तीन में एक मुख्य धर्म है, जो फिलिस्तीनी आबादी के बहुमत का धर्म है। मुसलमानों में वेस्ट बैंक की 80-85% आबादी शामिल है, जब इजरायली बसने वालों और गाज़ा पट्टी की 99% आबादी शामिल है।, फिलीस्तीनी मुस्लिम मुख्य रूप से शफी इस्लाम का अभ्यास करते हैं। 7 वीं शताब्दी की मुस्लिम मुस्लिम विजय के दौरान इस्लाम को फिलिस्तीन के क्षेत्र में लाया गया था, जब हज़रत उमर इब्न अल-खत्ताब के नेतृत्व में रशीदुन खिलाफत की सेनाओं ने फारस की सेनाओं और बीजान्टिन साम्राज्य की सेनाओं को हराया और फारस, मेसोपोटामिया पर विजय प्राप्त की, सीरिया (शाम), मिस्र, उत्तरी अफ्रीका और स्पेन शामिल हैं।",104,जनजातीय
पालागुम्मि साईनाथ,"पालागम्मी साईनाथ्  (जन्म १९५७) भारतीय पत्रकार हैं जिन्होंने अपनी पत्रकारिता को सामाजिक समस्याओं, ग्रामीण हालातों, गरीबी, किसान समस्या और भारत पर वैश्वीकरण के घातक प्रभावों पर केंद्रित किया है। वे स्वयं को ग्रामीण संवाददाता या केवल संवाददाता कहते हैं। वे अंग्रेजी अखबार द हिंदू और द वेवसाइट इंडिया के ग्रामीण मामलों के संपादक हैं। हिंदू में पिछले ६ वर्षों से वे अपने कई महत्वपूर्ण कार्यों पर लिखते रहे हैं। अमर्त्य सेन ने उन्हें अकाल और भूखमरी के विश्व के महानतम विशेषज्ञों में से एक माना है।",86,जनजातीय
भारत में महिलाएँ,"भारत में महिलाओं की स्थिति ने पिछली कुछ सदियों में कई बड़े बदलावों का सामना किया है। प्राचीन काल में पुरुषों के साथ बराबरी की स्थिति से लेकर मध्ययुगीन काल के निम्न स्तरीय जीवन और साथ ही कई सुधारकों द्वारा समान अधिकारों को बढ़ावा दिए जाने तक, भारत में महिलाओं का इतिहास काफी गतिशील रहा है। आधुनिक भारत में महिलाएं राष्ट्रपति, प्रधानमंत्री, लोक सभा अध्यक्ष, प्रतिपक्ष की नेता आदि जैसे शीर्ष पदों पर आसीन हुई हैं।",76,जनजातीय
इमाम अहमद रज़ा,"अहमद रज़ा ख़ान (उर्दू एवम् फ़ारसी: احمد رضا خان, अ'रबी: أحمد رضا خان), जिसे बहुधा भारत में अहमद रज़ा ख़ान बरेलवी या आला हज़रत के नाम से इन्हे जाना जाता है। रज़ा ख़ान एक इस्लामी विद्वान, न्यायवादी, धर्मविज्ञानी, तपस्वी, सूफ़ी और ब्रितानी भारत में सुधारक थे। रज़ा ख़ान बरलेवी आन्दोलन के भी संस्थापक थे। रज़ा ख़ान ने दर्शन, धर्म, नियम एवम् विज्ञान सहित कई विषयों पर लिखा था।

इमाम–ए–अहल–ए–सुन्नत, अल-हाफ़िज़, अल-क़ारी अहमद रज़ा ख़ान फ़ाज़िल–ए–बरेलवी के पूर्वज सईद उल्लाह ख़ान कन्दधार के पठान थे जो मुग़लों के समय में भारत आए थे। उन्होंने भारतीय उपमहाद्वीप के मुसलमानों के दिलों में एकेश्वर व इस्लामी पैग़म्बर मुहम्मद (ﷺ) के प्रति प्रेम भर कर हज़रत मुहम्मद (ﷺ) की सुन्नत को जीवित कर के इस्लाम की सही रूह को पेश किया। रज़ा ख़ान के पिता, नक़ी ख़ान ने १३ वर्ष की छोटी सी आयु में अहमद रज़ा को मुफ़्ती घोषित कर दिया। उन्होंने ५५ से अधिक विभिन्न विषयों पर १,००० से अधिक किताबें लिखीं जिन में तफ़्सीर हदीस उनकी एक प्रमुख पुस्तक जिस का नाम ""अद्दौलतुल मक्किया"" है जिस को उन्होंने केवल ८ घण्टों में बिना किसी सन्दर्भ ग्रन्थों के सहायता से हरम शरीफ़ में लिखा। उनकी एक और प्रमुख पुस्तक फ़तावा रज़विया इस सदी के इस्लामी नियम का अच्छा उदाहरण है जो १३ विभागों में वितरित है। इमाम अहमद रज़ा ख़ान ने क़ुरआन–ए–करीम का उर्दू अनुवाद भी किया, जिसे कंज़ुल ईमान नाम से जाना जाता है। आज उनका अनुवाद हिन्दी, अंग्रेज़ी, फ़रासी, हिस्पानी, फ़ारसी, गुजराती, तमिऴ, पञ्जाबी, तथा अन्य अफ़्रीक़ी भाषाओं में भी अनुवाद किया जा रहा है। रज़ा ख़ान ने जनसाधारण के मन में इस्लाम एवम् इस्लामी पैग़म्बर मुहम्मद (ﷺ) के प्रति भ्रान्त धारणाओं को क़ुरआन और हदीस की सहायता से स्पष्ट किया। रज़ा ख़ान के ही द्वारा से मुफ़्ती–ए–आज़म हिन्द मुस्तफ़ा रज़ा खान, हुज्जतुल इस्लाम हामिद रज़ा ख़ान, अख़्तर रज़ा ख़ान, अज़हरी मियाँ, जैसे बुज़ुर्ग इस दुनिया में आए, जिन्होंने ज्ञान के दीप को पूरे विश्व में उज्ज्वल कर दिया। जब रज़ा ख़ान इस्लामी तीर्थ यात्रा के लिए गए हुए थे, तब उन्हें हुज़ूर (ﷺ) के दर्शन करने की मनोरथ हुई तो उन्होंने इस मनोरथ में एक कलाम पढ़ा ""वो सूए लालाज़ार फिरते हैं! तेरे दीन ए बहार फिरते हैं!""",359,जनजातीय
किंडरगार्टन (बालवाड़ी),"किंडरगार्टन या शिशूद्यान या बालवाड़ी (जर्मन:Kindergarten सहायता·सूचना) छोटे बच्चों के लिए शिक्षा का एक रूप है जो घरेलू शिक्षा से बदल कर अधिक औपचारिक स्कूली शिक्षा में संक्रमित हो गया है। एक और परिभाषा, जो प्रारंभिक बचपन की शिक्षा और प्रीस्कूल को बताती है, के अनुसार यह 6 और 7 साल से कम उम्र के बच्चों का पूर्व (प्री)- और आकस्मिक शिक्षण है। बच्चों को रचनात्मक खेल और सामाजिक बातचीत के माध्यम से ज्ञान दिया जाता है और उनमें बुनियादी कुशलताओं का विकास किया जाता है, साथ ही कभी कभी थोड़ी बहुत औपचारिक शिक्षा भी दी जाती है।
अधिकांश देशों में बालवाड़ी प्रारंभिक बचपन की शिक्षा की प्रीस्कूल प्रणाली का हिस्सा है बच्चे आमतौर पर दो साल से सात साल की उम्र के बीच किसी भी समय में बालवाड़ी जाते हैं। यह स्थानीय प्रणाली पर निर्भर करता है।
संयुक्त राज्य अमेरिका और एन्ग्लोफोन कनाडा और ऑस्ट्रेलिया के हिस्सों (न्यू साउथ वेल्स, तस्मानिया और ऑस्ट्रेलियन केपिटल टेरिटरी) में शिक्षा के पहले साल, या प्राथमिक स्कूल, (कनाडा में, पहले दो साल) के वर्णन के लिए किंडरगार्टन शब्द का उपयोग प्रतिबंधित है। इनमें से कुछ देशों में यह आवश्यक है, की अभिभावक अपने बच्चों को निर्धारित उम्र में ही (आमतौर पर, 5 साल की उम्र में) किंडरगार्टन भेजें. संयुक्त राज्य अमेरिका में, कई राज्य पांच से छह साल की उम्र के बच्चों के लिए व्यापक रूप से एक निःशुल्क किंडरगार्टन वर्ष प्रस्तुत करते हैं, लेकिन यह अनिवार्य नहीं होता, जबकि अन्य राज्यों में पांच साल की उम्र के सभी बच्चों का पंजीकरण अनिवार्य है। शब्द प्रीस्कूल और कम काम में लिया जाने वाला शब्द ""प्री-के (Pre-K),"" (औपचारिक रूप से, नर्सरी स्कूल) का उपयोग संयुक्त राज्य अमेरिका में प्रारंभिक आयु वर्ग की शिक्षा के लिए किया जाता है।
ब्रिटिश अंग्रेजी में, नर्सरी या प्लेग्रुप आम शब्द हैं जिनका उपयोग प्रीस्कूल शिक्षा के लिए किया जाता है और किंडरगार्टन शब्द का उपयोग आमतौर पर बहुत कम किया जाता है। शिक्षा के कुछ विशेष दृष्टिकोण के सन्दर्भ में ही इस शब्द का उपयोग किया जाता है जैसे, स्टीनर वालड्रोफ शिक्षा (Steiner-Waldorf education) शिक्षा दर्शन जिसकी स्थापना रुडोल्फ स्टीनर के द्वारा की गयी थी)m.",347,जनजातीय
छत्तीसगढ़ के मेले,,0,जनजातीय
माजुली द्वीप,"माजुली (असमिया: মাজুলী) असम के ब्रह्मपुत्र नदी के मध्य में बसा एक बड़ा द्वीप है। ब्रिटिश ईस्ट इंडिया कम्पनी के ए.जे. मिफेट मिल्स के सर्वेक्षण अनुसार १८५३ में इसका कुल क्षेत्रफल १२४६ वर्ग किमी (४८३ वर्ग मील) था परन्तु प्रतिवर्ष बाढ़ और भूकटाव के चलते यह सिमट कर (२००१ के सर्वे के अनुसार) मात्र ४२१.६५ वर्ग किमी (१६३ वर्ग मील) रह गया है। सच्चाई ये है की माजुली प्राकृतिक और मानवजनित कारणों से दिन प्रतिदिन सिकुड़ रहा है और इसके अस्तित्व पर सवालिया निशान लगा हुआ है।
माजुली को विश्व का सबसे बड़ा नदी द्वीप के रूप में दर्शाया जाता रहा है। यह सत्य नहीं है। ब्राज़ील और कई अन्य जगहों के कई नदी द्वीप काफी बड़े आकार के हैं और उनमे सबसे बड़ा है बनानाल द्वीप जो लगभग १९००० वर्ग किमी बड़ा है। वैसे तो नदी पर अवस्थित सबसे बड़ा द्वीप ब्राज़ील के अमेज़न और परा नदी पर स्थित माराजो द्वीप है परन्तु इसे नदी द्वीप नहीं माना जा सकता क्योंकि इसके एक किनारे पर अटलांटिक महासागर है। नदी द्वीप को लेकर अनेक भ्रामक तथ्य मौजूद हैं। यहाँ तक की बांग्लादेश के मेघना नदी पर अवस्थित हटिया द्वीप भी १५०० वर्ग किमी के साथ माजुली से बड़ा है।
माजुली द्वीप के दक्षिण में ब्रह्मपुत्र नदी और उत्तर में खेरकुटिया खूटी नामक धारा अवस्थित है। खेरकुटिया खूटी ब्रह्मपुत्र नदी से निकलती है और आगे चलकर फिर उसी में प्रवेश करती है। उत्तर में सुबनसिरी नदी खेरकुटिया खूटी से जुड़ जाती है। माजुली द्वीप कालांतर में ब्रह्मपुत्र नदी और उसकी सहायक नदियों विशेषकर लोहित नदी के दिशा और क्षेत्र परिवर्तन की वजह से बनी है।
माजुली का जिला मुख्यालय जोरहाट शहर है जो यहाँ से २० किमी की दूरी पर है। माजुली जाने के लिए जोरहाट से नियमित परिवहन सेवाएँ उपलब्ध हैं। माजुली जाने के लिए फेरी लेना जरुरी है क्योंकि यहाँ नदी पर पुल नहीं है। असम की राजधानी गुवाहाटी से माजुली द्वीप लगभग २०० किलोमीटर पूर्व में है।
माजुली को असम की सांस्कृतिक राजधानी भी कहा जा सकता है। माजुली पूर्वी असम का नव वैष्णव विचारधारा का मुख्य केंद्र है।",341,जनजातीय
2022 गुजरात विधान सभा चुनाव,गुजरात विधानसभा के १८२ सदस्यों का चुनाव करने के लिए दिसंबर २०२२ में गुजरात में विधानसभा चुनाव होने का अनुमान है। चुनाव से पहले भारत निर्वाचन आयोग द्वारा शेड्यूल जारी किया जाएगा।,32,जनजातीय
"प्रतापगढ़, राजस्थान",प्रतापगढ़ (Pratapgarh) भारत के राजस्थान राज्य के प्रतापगढ़ ज़िले में स्थित एक नगर है। यह ज़िले का मुख्यालय भी है।,20,जनजातीय
मुनीर शहरूदी फर्ममैनमैनिया,"मोनिर शहरूडी फरमनफारमैइयन ( फ़ारसी: [منیر شاهرودی فرمانفرمائیان] Error: {{Lang}}: text has italic markup (help) ; जन्म 16 दिसंबर 1922)  एक ईरानी कलाकार है जो तेहरान में रहती है और पारंपरिक लोक कला का संग्रह  करती है।   उन्हें समकालीन अवधि के सबसे प्रमुख ईरानी कलाकारों में से एक के रूप में जाना जाता है,  और वह एक कलात्मक अभ्यास को प्राप्त करने वाली पहली कलाकार हैं जिन्होंने अपनी ईरानी विरासत की ज्यामितीय पैटर्न और कट-ग्लास मोज़ेक तकनीकों को ताल के साथ आधुनिक पश्चिमी ज्यामितीय अमूर्तता।    2017 में, ईरान के तेहरान में मोनिर संग्रहालय, उनके सम्मान में खोला गया था।",99,जनजातीय
सार्वजनिक विश्वविद्यालय,"एक सार्वजनिक विश्वविद्यालय या सार्वजनिक कॉलेज एक ऐसा विश्वविद्यालय या कॉलेज होता है जो राज्य के स्वामित्व में होता है या निजी विश्वविद्यालय के विपरीत, राष्ट्रीय या उपराष्ट्रीय सरकार के माध्यम से महत्वपूर्ण सार्वजनिक धन प्राप्त करता है। किसी राष्ट्रीय विश्वविद्यालय को सार्वजनिक माना जाए या नहीं, यह एक देश (या क्षेत्र) से दूसरे देश में भिन्न होता है, जो काफी हद तक विशिष्ट शिक्षा परिदृश्य पर निर्भर करता है।",70,जनजातीय
राजवंशी जाति,राजवंशी नेपाल के झापा जिल्ला की आदिवासी जनजाति है। यह जनजाति भारत के पश्चिम बंगाल में भी विनिर्दिष्ट है।,19,जनजातीय
भारतीय संविधान के तीन भाग,संविधान के तीन प्रमुख भाग हैं। भाग एक में संघ तथा उसका राज्यक्षेत्रों के विषय में टिप्पणीं की गई है तथा यह बताया गया है कि राज्य क्या हैं और उनके अधिकार क्या हैं। दूसरे भाग में नागरिकता के विषय में बताया गया है कि भारतीय नागरिक कहलाने का अधिकार किन लोगों के पास है और किन लोगों के पास नहीं है। विदेश में रहने वाले कौन लोग  भारत के नागरिक के अधिकार प्राप्त कर सकते हैं और कौन नहीं कर सकते। तीसरे भाग में भारतीय संविधान द्वारा प्रदत्त मौलिक अधिकारों के विषय में विस्तार से बताया गया है।,99,जनजातीय
लोकनृत्यों की सूची,"अनेकता में एकता को संजोये हुए भारत उस गुलदस्ते की तरह है जिसमें भिन्न-भिन्न रंगों के फूलों एवं पत्तियों को इस तरह रखा जाता है कि उनकी शोभा द्विगुणित हो जाती है। इसी तरह हमारे देश की सीमा के विभिन्न राज्यों एवं क्षेत्रों की अपनी अलग अलग भाषा एवं संस्कृति के साथ साथ इन क्षेत्रों की अपनी अलग ही लोक गीतों व लोक नृत्यों की समृद्ध विरासत भी हैः जो आज इलेक्ट्रॉनिक मीडिया की चकाचौंध में कहीं न कहीं लुप्त होती जा रही है।

साहित्यसंगीतकला विहीनः साक्षात्पशु: पुच्छविषाणहीनः।
जो मनुष्य सगीत साहित्य कला से विहीन है वे साक्षात् पशु के समान है, यद्यपि उनके सींग और पूँछ नहीं होते फिर भी वे पशु समान है, विद्वानों का मानना है कि जो जनजातियां नाचती गाती नहीं - उनकी संस्कृति मर जाती है, समाप्त हो जाती है। ऐसे में आवश्यकता इस बात की है कि हम विलुप्त हो रही इन लोक नृत्यों एवं लोक गायनों के धरोहर को संजो कर नहीं रख पाये तो आने वाली पीढ़ी के लिए इसकी जानकारी भी शेष नहीं रह जायेगी। साधरणतयःदेखने को यही मिलता है कि लोग गीतों की धुन पर झूमते लहरते और नृत्य करते पाये जाते हैं और जो लज्जालु किस्म के लोग होते हैं वे गीतों का आनंद तो लेते ही हैं मन ही मन गुनगुनाते जरूर हैं और कुछ लोग चार दीवारों के बीच छिप कर नाचने गाने वाले भी हैं या कुछ लोग मधुर गीत भुलाये नहीं भूलते, मन ही मन याद कर के, आतंरिक व मानसिक नृत्य चलता ही है, नहीं तो सुन कर आनंदित जरूर होते हैं, इस बात का ध्योतक है कि गीत से नृत्य का सम्बन्ध है दूसरी ओर यदि नृत्य करने का मन हो या नृत्य का आयोजन करना हो तो गीत और संगीत की आवश्यकता तो होती ही है जिसके द्वारा शारीरिक व मानसिक हाव भाव के माध्यम से गीत के बोलों के अर्थ अभिव्यक्त कर दर्शकों व श्रोताओं का मनोरंजन कर आनंदित व आकर्षित कर सके। इस तरह नृत्य का गीत व संगीत से एक गहरा सम्बन्ध है एवं वे एक दूसरे के पूरक भी हैं।",342,जनजातीय
स्टीमपंक,"स्टीमपंक साइंस फिक्शन की एक उप-शैली है जिसमें १९वीं सदी की औद्योगिक स्टीम से चलने वाली मशीनरी से प्रेरित रेट्रोफ्यूचरिस्टिक तकनीक और सौंदर्यशास्त्र शामिल हैं। स्टीमपंक कार्यों को अक्सर विक्टोरियन युग या अमेरिकी ""वाइल्ड वेस्ट"" के वैकल्पिक इतिहास में सेट किया जाता है जहाँ स्टीम की शक्ति मुख्यधारा के उपयोग में रहती है, या एक फंतासी दुनिया में जो समान रूप से स्टीम की शक्ति को नियोजित करती है।
स्टीमपंक सबसे पहचानने योग्य एनाक्रोनॉस्टिक तकनीकों या रेट्रोफ्यूचरिस्टिक आविष्कारों की विशेषता है जैसा कि १९ वीं शताब्दी में लोगों ने उनकी कल्पना की होगी - इसे नव-विक्टोरियनवाद से अलग करना - और इसी तरह फैशन, संस्कृति, स्थापत्य शैली और कला पर युग के परिप्रेक्ष्य में निहित है। ऐसी तकनीकों में एचजी वेल्स और जूल्स वेर्न के कार्यों में पाई जाने वाली काल्पनिक मशीनें शामिल हो सकती हैं। स्टीमपंक के अन्य उदाहरणों में स्टीम कैनन, लाइटर-से-एयर एयरशिप, एनालॉग कंप्यूटर या चार्ल्स बैबेज के विश्लेषणात्मक इंजन जैसे अंकीय मैकेनिकल कंप्यूटर जैसी तकनीक की वैकल्पिक-इतिहास-शैली की प्रस्तुतियाँ शामिल हैं।
स्टीमपंक फंतासी, डरावनी, ऐतिहासिक कथा, वैकल्पिक इतिहास, या सट्टा कथा की अन्य शाखाओं से अतिरिक्त तत्वों को भी शामिल कर सकता है जिससे यह अक्सर एक संकर शैली बन जाती है। सट्टा कथा के एक रूप के रूप में यह वैकल्पिक भविष्य या अतीत की पड़ताल करता है, लेकिन वास्तविक दुनिया के सामाजिक मुद्दों को भी संबोधित कर सकता है। स्टीमपंक शब्द की पहली ज्ञात उपस्थिति १९८७ में थी, हालांकि अब यह पूर्वव्यापी रूप से १९५० या उससे पहले के रूप में बनाई गई कल्पना के कई कार्यों को संदर्भित करता है। एक लोकप्रिय उपजातियां जापानी स्टीमपंक है जिसमें स्टीमपंक-थीम वाले मांगा और एनीमे शामिल हैं, स्टीमपंक तत्व १९४० के दशक से मेनस्ट्रीम मांगा में दिखाई दे रहे हैं।
स्टीमपंक किसी भी कलात्मक शैली, कपड़ों के फैशन या उपसंस्कृति को भी संदर्भित करता है जो कि स्टीमपंक फिक्शन, विक्टोरियन-युग फिक्शन, आर्ट नोव्यू डिज़ाइन और २० वीं शताब्दी के मध्य से फिल्मों के सौंदर्यशास्त्र से विकसित हुआ है। विभिन्न आधुनिक उपयोगितावादी वस्तुओं को अलग-अलग कारीगरों द्वारा छद्म-विक्टोरियन मैकेनिकल ""स्टीमपंक"" शैली में संशोधित किया गया है, और कई दृश्य और संगीत कलाकारों को स्टीमपंक के रूप में वर्णित किया गया है।",354,जनजातीय
हर्बलिज्म (जड़ी-बूटी चिकित्सा),"हर्बलिज्म अर्थात जड़ी-बूटी संबंधी सिद्धांत, वनस्पतियों और वनस्पति सारों के उपयोग पर आधारित एक पारंपरिक औषधीय या लोक दवा का अभ्यास है। हर्बलिज्म को वनस्पतिक दवा, चिकित्सकीय वैद्यकी, जड़ी-बूटी औषध, वनस्पति शास्त्र और पादपोपचार के रूप में भी जाना जाता है। जड़ी-बूटी या वानस्पतिक दवा में कभी-कभी फफुंदीय या कवकीय तथा मधुमक्खी उत्पादों, साथ ही खनिज, शंख-सीप और कुछ प्राणी अंगों को भी शामिल कर लिया जाता है। प्राकृतिक स्रोतों से व्युत्पन्न दवाओं के अध्ययन को भेषज-अभिज्ञान (Pharmacognosy) कहते हैं।
दवाओं के पारंपरिक उपयोग को संभावित भावी दवाओं के बारे में सीखने के एक मार्ग के रूप में मान्यता मिली हुई है। 2001 में, शोधकर्ताओं ने मुख्यधारा की दवा के रूप में उपयोग किये जाने वाले ऐसे 122 यौगिकों की पहचान की जिनकी व्युत्पत्ति ""एथनोमेडिकल"" (नृजाति-चिकित्सा) वनस्पति स्रोतों से हुआ था; इन यौगिकों का 80% उसी या संबंधित तरीके से पारंपरिक नृजाति-चिकित्सा के रूप में उपयोग होता रहा था।
अनेक वनस्पतियां ऐसे सार तत्वों का संश्लेषण करती हैं जो मनुष्य तथा अन्य प्राणियों के स्वास्थ्य के रखरखाव के लिए उपयोगी होते हैं। इनमें सुरभित सार शामिल हैं, जिनके अधिकांश फिनोल (कार्बोनिक एसिड) या उनके ऑक्सीजन-स्थानापन्न व्युत्पादित, जैसे कि टैनिन (वृक्ष की छाल का क्षार), होते हैं। अनेक गौण चयापचयी होते हैं, जिनमे से कम से कम 12,000 अलग-थलग कर दिए गये हैं - अनुमान के अनुसार यह संख्या कुल का 10% से भी कम है। कई मामलों में, एल्कालोइड्स जैसे सार पदार्थ सूक्ष्म जीवों, कीड़े-मकोड़ों और शाकाहारी प्राणियों की लूट-खसोट से पेड़-पौधे के सुरक्षा तंत्र के रूप में काम करते हैं। भोजन को स्वादिष्ट बनाने के लिए मनुष्य द्वारा उपयोग में लाये जाने वाली अनेक जड़ी-बूटी और मसालों में उपयोगी औषधीय यौगिक हुआ करते हैं।
डॉक्टर के नुस्खे की दवा की ही तरह, अनेक जड़ी-बूटियों के प्रतिकूल प्रभाव की संभावना रहती है। इसके अलावा, ""मिलावट, अनुपयुक्त सूत्रीकरण, या वनस्पति और दवा की अन्तःक्रिया के बारे में समझ की कमी से प्रतिकूल प्रतिक्रियाएं हो सकती हैं जो कभी-कभी जीवन के लिए लिए खतरा या घातक बन सकती हैं""..",327,जनजातीय
