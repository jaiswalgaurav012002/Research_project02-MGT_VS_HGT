title,content,word_count,topic
दासत्व,"सामंतवाद के तहत कई किसानों की स्थिति को दासत्व कहा जाता था जो विशेष रूप से जागीरवाद और इसी तरह की प्रणालियों से संबंधित थे। यह बँधुआ मज़दूर और गिरमिटिया दासता की स्थिति थी जो दास प्रथा से समानताएं और भिन्नताएं रखती थी। इसका विकास यूरोप में परवर्ती पुराकाल और प्रारंभिक मध्य युग के दौरान हुआ तथा कुछ देशों में यह 19वीं शताब्दी के मध्य तक जारी रहा।
दासों की तरह कृषिदासों को व्यक्तिगत रूप से खरीदा, बेचा या व्यापार नहीं किया जा सकता था हालांकि क्षेत्र के आधार पर उन्हें भूमि के साथ बेचा जा सकता था। दासता के उन्मूलन पर संयुक्त राष्ट्र के 1956 के पूरक सम्मेलन में भी दास प्रथा के समान प्रथा के रूप में भूदास प्रथा पर प्रतिबंध लगाया गया है।


== इतिहास ==
प्राचीन काल में दासत्व जैसी सामाजिक संस्थाएं विद्यमान थीं। प्राचीन यूनानी नगर-राज्य स्पार्टा में हेलोट्स की स्थिति मध्ययुगीन कृषिदासों के समान थी। तीसरी शताब्दी ई. तक रोमन साम्राज्य को श्रमिकों की कमी का सामना करना पड़ा। बड़े रोमन भूस्वामी श्रम उपलब्ध कराने के लिए दासों के स्थान पर रोमन के स्वतंत्र लोगों पर निर्भर हो गए जो काश्तकार के रूप में कार्य करते थे।
मध्यकालीन दासत्व वास्तव में 10वीं शताब्दी के आसपास कैरोलिंगियाई साम्राज्य के विघटन के साथ शुरू हुई। इस अवधि के दौरान शक्तिशाली सामंती प्रभुओं ने कृषि श्रम के स्रोत के रूप में भूदास प्रथा की स्थापना को प्रोत्साहित किया। इस व्यवस्था ने पूरे मध्ययुग में अधिकांश कृषि श्रम उपलब्ध कराया। दास प्रथा मध्य युग तक जारी रही लेकिन यह दुर्लभ थी।


== इन्हें भी देखें ==
सामंतवाद
दास प्रथा
समाजवाद
गुलामी पर इस्लाम के विचार


== सन्दर्भ ==",270,कृषि
सब्ज़ी,"सब्जी किसी पौधे के उस भाग को कहते हैं जिसे आँच पर पकाकर खाया जाता है। बीजों और मीठे फलों को प्रायः सब्जी नहीं कहा जाता है। खाए जाने वाले पत्ते, तने, डंठल और जड़ें प्रायः सब्जी कही जाती हैं। सांस्कृतिक दृष्टि से 'सब्जी' की परिभाषा स्थानीय प्रथा के अनुसार अलग-अलग होती है। उदाहरण के लिए बहुत से लोग कुकुरमुत्तों (मशरूमों) को सब्ज़ी मानते हैं (हालाँकि जीववैज्ञानिक दृष्टि से यह 'पौधे' नहीं समझे जाते) जबकि अन्य लोगों के अनुसार यह सब्ज़ी नहीं बल्कि एक अन्य खाने की श्रेणी है।
कुछ सब्ज़ियाँ कच्ची खाई जा सकती हैं जबकि अन्य सब्ज़ियों को पकाना पड़ता है। आम-तौर पर सब्ज़ियों को नमक या खट्टाई के साथ पकाया जाता है लेकिन कुछ सब्ज़ियाँ ऐसी भी हैं जिन्हें चीनी के साथ पकाकर उनकी मिठाई या हलवे बनाए जाते हैं (जैसे गाजर)।


== शब्द की जड़ें ==
'सब्ज़' शब्द का मतलब आधुनिक फ़ारसी में 'हरा', या कभी-कभी 'काला' होता है। फ़ारसी में 'सब्ज़ी' केवल वास्तव में हरे रंग के पत्तों-सब्ज़ियों को बुलाया जाता है जबकि हिन्दी, उर्दू, पंजाबी, कश्मीरी और उत्तरी भारतीय उपमहाद्वीप की अन्य भाषाओँ में 'सब्ज़ी' की श्रेणी में किसी भी रंग की सब्ज़ियाँ शामिल हैं। ध्यान दें कि संस्कृत और फ़ारसी हिन्द-ईरानी भाषा परिवार की बहनें होने के कारण हज़ारों सजातीय शब्द रखती हैं और 'सब्ज़' भी इनमें से एक है। संस्कृत में इसी शब्द का रूप 'सस्य' है, जिसका मूल अर्थ '(खाया जाने वाला) दाना या फल' था।


== प्रमुख सब्जियाँ ==


== प्रमुख उत्पादक देश ==

सन २०१० में विश्व में सब्जियों का सबसे बड़ा उत्पादक चीन था और उसके बाद भारत।


== सन्दर्भ ==


== इन्हें भी देखें ==
विटामिन
शाकाहार
लौकी
करेला
भिंडी


== बाहरी कड़ियाँ ==

मध्य भारत में उगाई जाने वाली शब्जियों की उन्नत तकनीक
सब्जी की खेती (भारत विकास प्रवेशद्वार)
सब्जी की खेती (भू-मीत)
हरी सब्जी की विशेषताएँ
भारतीय सब्जी अनुसंधान संस्थान
The World Vegetable Center
मनुष्य के आहार एवं कृषि अर्थव्यवस्था में सब्जियों का महत्व (विकासपीडिया)",320,कृषि
"रेल मंत्रालय, भारत","रेल मंत्रालय, भारत में रेलों के निर्माण और परिवहन को नियंत्रित करने वाला भारत सरकार का एक महत्वपूर्ण मंत्रालय है। भारतीय रेल का प्रभार इसी मंत्रालय के पास है। अश्विनी वैष्णव भारत के वर्तमान रेल मंत्री हैं।


== संगठनात्मक संरचना ==
एक केबिनेट और दो राज्य मंत्रियों को मिलाकर रेलवे के पास कुल तीन मंत्री हैं। भारतीय रेल का शीर्ष निकाय रेलवे बोर्ड, रेल मंत्रालय के आधीन आता है। रेलवे बोर्ड, एक अध्यक्ष और कई ""रेलवे बोर्ड के सदस्य"" द्वारा गठित होता है। कई निदेशालय रेलवे बोर्ड के आधीन आते हैं।
रेल मंत्रालय का मुख्यालय नई दिल्ली में स्थित रेल भवन है।


== रेल बजट ==
ऐतिहासिक कारणों से प्रत्येक वर्ष भारत का केन्द्रीय रेल मंत्री, भारत के आम बजट से अलग, रेल बजट प्रस्तुत करता है। इस प्रथा की शुरुआत 1924 में हुई थी जिस समय देश के कुल बजट का 70% रेल बजट होता था। इस प्रकार रेल बजट को आम बजट से अलग कर बजट की प्रत्येक प्राथमिकताओं पर समुचित ध्यान दिया जा सकता था। आज भारत का रेल बजट भारत के राष्ट्रीय बजट का लगभग 15% है। रेल बजट के द्वारा नई रेल सेवाओं, किरायों और शुल्कों में परिवर्तन आदि की घोषणा की जाती है। प्रत्येक वर्ष, रेलवे बजट देखने के लिए उपलब्ध कराया जाता है।


== सन्दर्भ ==


== बाहरी कड़ियाँ ==
The official website of the Ministry of Railways
IRFCA link",227,कृषि
तौधकपुर,"तौधकपुर, जिसे मिर्जापुर उर्फ ​​तौधकपुर के नाम से भी जाना जाता है,  भारत के उत्तर प्रदेश के रायबरेली जिले में स्थित एक गाँव है।यह गांव रायबरेली से 31 किमी और लखनऊ से 87 किमी दूर है।  2011 तक, गांव की जनसंख्या 833 थी जिसमें 70.43% साक्षरता दर थी। 2018 में एक डिजीटल सूचना केंद्र और आधुनिक युग संचार सुविधाओं की शुरुआत के साथ, तौधकपुर भारत का पहला स्मार्ट गांव
 बन गया।


== जनसांख्यिकी ==
2011 की जनगणना के अनुसार, 163 घरों में तौधकपुर की जनसंख्या 833 है। पुरुषों की आबादी 50.4% है जबकि महिलाएं 50.6% हैं। गांव की औसत साक्षरता दर 70.43% है जो उत्तर प्रदेश  की औसत साक्षरता दर 67.68% से अधिक है। 80% पुरुष आबादी साक्षर है जबकि महिलाओं की साक्षरता दर 60.78% है।  तौधकपुर का बाल लिंगानुपात 1189 है जो तुलनात्मक रूप से राज्य के साथ-साथ राष्ट्रीय औसत से भी अधिक है। हिंदी इस गाँव की बहुसंख्यक बोली जाने वाली भाषा है और कृषि आय का मुख्य स्रोत है।


== भूगोल ==
तौधकपुर उत्तर प्रदेश में रायबरेली जिले की लालगंज,तहसील (उप-जिला) में स्थित एक मध्यम आकार का गाँव है। यह गांव उत्तर प्रदेश विधान सभा के एक निर्वाचन क्षेत्र सरेनी के अंतर्गत आता है। तौधकपुर का कुल क्षेत्रफल लगभग 63 हेक्टेयर है जिसकी औसत ऊंचाई 118 मीटर (387 फीट) है।


== स्मार्ट गांव ==
जुलाई 2018 में, तौधकपुर को भारत का पहला स्मार्ट गांव घोषित किया गया था।  रजनीश बाजपेयी और योगेश साहू के नेतृत्व में स्मार्टगांव डेवलपमेंट फाउंडेशन, और ग्राम प्रधान कार्तिकेय शंकर बाजपेयी की पहल के साथ, तौधकपुर के बुनियादी ढांचे को पूरी तरह से डिजिटाइज़ करने के लिए अपनी पहली परियोजना को तैनात किया।  स्मार्टगांव द्वारा परियोजना के पूरा होने के बाद, तौधकपुर गांव ने 2 दिनों में 242 शौचालयों का निर्माण किया, जो उत्तर प्रदेश में एक रिकॉर्ड था।  कई आवश्यक तकनीकी उपकरणों के अलावा, क्लोज सर्किट कैमरा, पब्लिक एड्रेस सिस्टम, स्ट्रीट लाइट, नियमित स्वास्थ्य जांच कार्यक्रम, निरंतर बिजली आपूर्ति और वाईफाई जोन स्थापित किया गया था। स्मार्टगांव ऐप की मदद से तौधकपुर की आबादी के लिए स्मार्ट खेती की प्रथा शुरू की गई।  गांव के विकास को भारत के प्रधान मंत्री नरेंद्र मोदी ने भी स्वीकार किया था।


== सन्दर्भ ==",359,कृषि
श्रम अर्थशास्त्र,"श्रम अर्थशास्त्र का उद्देश्य मजदूरी श्रम के लिए बाज़ार की कार्यप्रणाली और गतिशीलता को समझने का प्रयास है। श्रम एक ऐसी वस्तु है जिसकी आपूर्ति मजदूरों द्वारा आमतौर पर मांग करने वाली फर्मों द्वारा दिए गए वेतन के बदले में की जाती है। ये श्रमिक सामाजिक, संस्थागत या राजनीतिक व्यवस्था के हिस्से के रूप में मौजूद होते हैं इसलिए श्रम अर्थशास्त्र को सामाजिक, सांस्कृतिक और राजनीतिक चरों को भी ध्यान में रखना चाहिए।


== श्रम बाजार ==
श्रम बाजार या नौकरी बाजार श्रमिकों और नियोक्ताओं के बीच परस्पर क्रिया के माध्यम से कार्य करते हैं। श्रम अर्थशास्त्र श्रम सेवाओं के आपूर्तिकर्ताओं (श्रमिकों) और श्रम सेवाओं के मांगकर्ताओं (नियोक्ता) पर विचार करता है तथा इसके परिणामस्वरूप मजदूरी, रोजगार और आय के तरीके को समझने का प्रयास करता है। ये तरीके इसलिए मौजूद हैं क्योंकि बाजार में प्रत्येक व्यक्ति से यह अपेक्षा की जाती है कि वह मजदूरी, श्रम प्रदान करने की इच्छा तथा अवकाश की इच्छा के संबंध में अपनी जानकारी के आधार पर तर्कसंगत विकल्प चुनेगा। श्रम बाजार सामान्यतः भौगोलिक दृष्टि से सीमित होते हैं, लेकिन इंटरनेट के उदय ने कुछ क्षेत्रों में 'वैश्विक श्रम बाजार' को जन्म दिया है।
श्रम, मानव द्वारा किये गए कार्य का माप है। परंपरागत रूप से इसे उत्पादन के अन्य कारकों जैसे भूमि और पूंजी से अलग माना जाता है। श्रम बाजार अन्य बाजारों से इस मायने में भी भिन्न है कि इसमें श्रमिक आपूर्तिकर्ता होते हैं और कंपनियां मांगकर्ता होती हैं।


== सन्दर्भ ==


== बाहरी कड़ियाँ ==
वृद्ध श्रमिक ईयू-ओएसएचए
द लेबर इकोनॉमिक्स गेटवे - इंटरनेट साइटों का संग्रह जो श्रम अर्थशास्त्रियों के लिए रुचिकर हैं
हार्वर्ड लॉ स्कूल में श्रम और कार्य जीवन कार्यक्रम, बदलते श्रम बाजार परियोजना
डब्लू.ई .  अपजॉन इंस्टीट्यूट फॉर एम्प्लॉयमेंट रिसर्च
आईएलओ: श्रम बाजार के प्रमुख संकेतक (केआईएलएम). 2007
लेबरफेयर रिसोर्सेज – निष्पक्ष श्रम प्रथाओं के लिए लिंक
लेबर रिसर्च नेटवर्क – विभिन्न क्षेत्रों से संबंधित श्रम अनुसंधान कार्यक्रम
लेबर रिसर्च डिपार्टमेंट – स्वतंत्र श्रम अर्थशास्त्र अनुसंधान  संगठन",321,कृषि
