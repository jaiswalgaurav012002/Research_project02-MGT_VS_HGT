title,content,word_count,topic
ज़मींदारी प्रथा,"जमींदारी प्रथा भारत में मुगल काल एवं ब्रिटिश काल में प्रचलित एक राजनैतिक-सामाजिक प्रथा थी जिसमें भूमि का स्वामित्व उस पर काम करने वालों का न होकर किसी और (जमींदार) का होता था जो खेती करने वालों से कर वसूलते थे। भारत के स्वतंत्र होने के बाद यह प्रथा समाप्त कर गई। राजस्थान के रियासतकालीन इतिहास में जमींदारों के लिए चाकर शब्द का प्रयोग किया जाता था, चूंकि प्रत्येक  जमींदार /सामंत को चाकरी की सेवा या चाकरी कर शासक को देना होता था।",83,कृषि
त्रिनिदाद और टोबैगो,"त्रिनिदाद और टोबैगो (/ˈtrɪn{{{2}}}dæd{{{2}}}təˈbeɪɡoʊ/, /- toʊ-/, TRIH-nih-dad ... tə-BAY-goh, --_-toh-) आधिकारिक रूप से त्रिनिदाद और टोबैगो गणराज्य कैरिबियाई सागर में स्थित, पूरी तरह से द्विपों पर स्थित देश है। यह दक्षिण कैरिबिया में, वेनेज़ुएला के उत्तर-पूर्व में है। इसकी जलसीमा बारबाडोस से उत्तर-पूर्व में, गयाना से दक्षिण-पूर्व में तथा वेनेज़ुएला से दक्षिण और पश्चिम में जलसीमा साझा करती है।
इस देश का क्षेत्रफल ५,१३० वर्ग किलोमीटर है। इस द्वीप समूह में दो मुख्य द्वीप है- त्रिनिदाद और टोबैगो। इन मुख्य द्वीपों के अलावा कई छोटे-छोटे द्वीप हैं। त्रिनिदाद, देश के ९४% क्षेत्र और ९६% आबादी के साथ, देश का सबसे बड़ा और सबसे ज्यादा जनसँख्या वाला द्वीप है।
त्रिनिदाद द्वीप, १४९८ में कोलंबस के आगमन से लेकर १८ फ़रवरी १७९७ में स्पैनिश गवर्नर के ब्रिटेन को आत्मसमर्पण तक, स्पेन के अधीन था। इस दौरान टोबैगो द्वीप पर स्पैनिश, ब्रिटिश, फ्रेंच, डच, कौरलैंड का शासन रहा। सन १८०२ मई त्रिनिदाद और टोबैगो को एमिएन्ज़ की संधि के तहत ब्रिटेन को सौंप दिया गया था। १९६२ में इसे आज़ादी मिली और १९७६ में यह गणराज्य बना। इसकी अर्थव्यवस्था अन्य अंग्रेजी भाषी केरिबियन देशों से उलट मुख्यतः उद्योगों पर आधारित है।
इस देश की सरकार ने देश का बहुत अच्छी तरह से आर्थिक विकास किया। २००३-२००८ के बीच देश की विकास दर ७% थी। यह कैरीबिया की आर्थिक शक्ति है।",217,कृषि
मणिपुर,"मणिपुर भारत के पूर्वोत्तर में स्थित एक राज्य है। इसकी राजधानी इंफाल है। मणिपुर के पड़ोसी राज्य हैं: उत्तर में नागालैंड और दक्षिण में मिज़ोरम, पश्चिम में असम, और पूर्व में इसकी सीमा म्यांमार से मिलती है। इसका क्षेत्रफल 22,347 वर्ग कि.मी (8,628 वर्ग मील) है।
यहाँ के मूल निवासी मैतै जनजाति के लोग हैं, जो यहाँ के घाटी क्षेत्र में रहते हैं। इनकी भाषा मेइतिलोन है, जिसे मणिपुरी भाषा भी कहते हैं। यह भाषा 1992 में भारत के संविधान की आठवीं अनुसूची में जोड़ी गई है और इस प्रकार इसे एक राष्ट्रीय भाषा का दर्जा प्राप्त हो गया है। यहाँ के पर्वतीय क्षेत्रों में नागा व कुकी जनजाति के लोग रहते हैं। मणिपुरी को एक संवेदनशील सीमावर्ती राज्य माना जाता है।",122,कृषि
दासप्रथा (पाश्चात्य),"मानव समाज में जितनी भी संस्थाओं का अस्तित्व रहा है उनमें सबसे भयावह दासता की प्रथा है। मनुष्य के हाथों मनुष्य का ही बड़े पैमाने पर उत्पीड़न इस प्रथा के अंर्तगत हुआ है। दासप्रथा को संस्थात्मक शोषण की पराकाष्ठा कहा जा सकता है। एशिया, यूरोप, अफ्रीका, अमरीका आदि सभी भूखंडों में उदय होने वाली सभ्यताओं के इतिहास में दासता ने सामाजिक, राजनीतिक तथा आर्थिक व्यवस्थाओं के निर्माण एवं परिचालन में महत्वपूर्ण योगदान किया है। जो सभ्यताएँ प्रधानतया तलवार के बल पर बनी, बढ़ीं और टिकी थीं, उनमें दासता नग्न रूप में पाई जाती थी। 
पश्चिमी सभ्यता के विकास के इतिहास में दासप्रथा ने विशिष्ट भूमिका अदा की है। किसी अन्य सभ्यता के विकास में दासों ने संभवत: न तो इतना बड़ा योग दिया है और न अन्यत्र दासता के नाम पर मनुष्य द्वारा मनुष्य का इतना व्यापक शोषण तथा उत्पीड़न ही हुआ है। पाश्चात्य सभ्यता के सभी युगों में - यूनानी, रोमन, मध्यकालीन तथा आधुनिक- दासों ने सभ्यता की भव्य इमारत को अपने पसीने और रक्त से उठाया है।",169,कृषि
भारत में कृषि: एक विस्तृत अवलोकन,,0,कृषि
मेडागास्कर,"मेडागास्कर (मालागासी: Madagasikara, फ़्रांसीसी: Madagascar), या मेडागास्कर गणराज्य हिन्द महासागर में अफ़्रीका के पूर्वी तट पर स्थित एक द्वीपीय देश है। मुख्य द्वीप, जिसे मेडागास्कर कहा जाता है विश्व का चौथा सबसे बड़ा द्वीप है। यहाँ विश्व की पाँच प्रतिशत पादप और जीव प्रजातियाँ मौजूद हैं। इनमें से ८० प्रतिशत केवल मेडागास्कर में ही पाई जाती हैं। इस देश की दो तिहाई जनसंख्या अंतरराष्ट्रीय गरीबी रेखा (१.२५ अमेरिकी डॉलर प्रतिदिन) से नीचे निवास करती है। मैडागास्कर 150 वर्ष से भी अधिक समय पूर्व से अफ्रीका से अलग हो चुका है। इसी कारण से, इस द्वीप पर पाए जाने वाले अधिकांश पौधे और जंतु, पृथ्वी पर और कहीं नहीं पाए जाते हैं। इसकी सुदूरता के कारण, लगभग 2,000 वर्ष पहले तक भी मैडागास्कर में मनुष्यों का आवास नहीं देखा जा सकता था। मालागासी- यह इस द्वीप पर रहने वाले लोगों के लिए एक नाम है- इन लोगों का विकास इण्डोनेशियाई लोगों से हुआ, जिन्होंने हिंद महासागर में से होकर रास्ता बनाया। बाद में अरबी और अफ़्रीकी लोग भी यहां पहुँच गए और उन्होंने इस द्वीप पर पायी जाने वाली अद्वितीय सांस्कृतिक प्रथाओं में महत्वपूर्ण योगदान दिया।
पूर्वी तट पर, एक अवधि तक डाकुओं की उपस्थिति के बाद, 19 वीं शताब्दी के अंत में मैडागास्कर को फ्रांस के द्वारा उपनिवेश बना लिया गया। मैडागास्कर ने 1960 में स्वतंत्रता प्राप्त कर ली और आजा यह एक लोकतान्त्रिक राज्य है। 
मैडागास्कर की लगभग 75% जातियां स्थानिक (एंडेमिक) हैं अर्थात वे दुनिया में कहीं और नहीं पायी जाती हैं। इस द्वीप पर अजीब जंतु पाए जाते हैं, जिनमें लीमर (प्राइमेट्स का एक समूह), टेनरेक्स (कांटेदार हेजहोग (कांटो वाला चूहा) के समान), चमकीले रंगों वाले गिरगिट, पुमा की तरह के फोस्सा, और प्राणियों की कई अन्य किस्में शामिल हैं। यह बड़े ही अफ़सोस की बात है कि शिकार और प्राकृतिक आवास को नष्ट किये जाने के कारण, मैडागास्कर के कई अद्वितीय जंतु आज विलुप्त होने की कगार पर हैं।",313,कृषि
दासत्व,"सामंतवाद के तहत कई किसानों की स्थिति को दासत्व कहा जाता था जो विशेष रूप से जागीरवाद और इसी तरह की प्रणालियों से संबंधित थे। यह बँधुआ मज़दूर और गिरमिटिया दासता की स्थिति थी जो दास प्रथा से समानताएं और भिन्नताएं रखती थी। इसका विकास यूरोप में परवर्ती पुराकाल और प्रारंभिक मध्य युग के दौरान हुआ तथा कुछ देशों में यह 19वीं शताब्दी के मध्य तक जारी रहा।
दासों की तरह कृषिदासों को व्यक्तिगत रूप से खरीदा, बेचा या व्यापार नहीं किया जा सकता था हालांकि क्षेत्र के आधार पर उन्हें भूमि के साथ बेचा जा सकता था। दासता के उन्मूलन पर संयुक्त राष्ट्र के 1956 के पूरक सम्मेलन में भी दास प्रथा के समान प्रथा के रूप में भूदास प्रथा पर प्रतिबंध लगाया गया है।",126,कृषि
अमेरिकी गृहयुद्ध,"अमेरिकी गृहयुद्ध (अंग्रेजी: American Civil War, अमॅरिकन सिविल वॉर) सन् १८६१ से १८६५ के काल में संयुक्त राज्य अमेरिका के उत्तरी राज्यों और दक्षिणी राज्यों के बीच में लड़ा जाने वाला एक गृहयुद्ध था जिसमें उत्तरी राज्य विजयी हुए।
इस युद्ध में उत्तरी राज्य अमेरिका की संघीय एकता बनाए रखना चाहते थे और पूरे देश से दास प्रथा हटाना चाहते थे। अमेरिकी इतिहास में इस पक्ष को औपचारिक रूप से 'यूनियन' (Union यानि संघीय) कहा जाता है और अनौपचारिक रूप से 'यैन्की' (Yankee) कहा जाता है। दक्षिणी राज्य अमेरिका से अलग होकर 'परिसंघीय राज्य अमेरिका' (Confederate States of America, कन्फ़ेडरेट स्टेट्स ऑफ़ अमॅरिका) नाम का एक नया राष्ट्र बनाना चाहते थे जिसमें यूरोपीय मूल के श्वेत वर्णीय (गोरे) लोगों को अफ्रीकी मूल के कृष्ण वर्णीय (काले) लोगों को गुलाम बनाकर ख़रीदने-बेचने का अधिकार हो। दक्षिणी पक्ष को औपचारिक रूप से 'कन्फ़ेडरेसी' (Confederacy यानि परिसंघीय) और अनौपचारिक रूप से 'रेबेल' (Rebel, रॅबॅल, यानि विद्रोही) या 'डिक्सी' (Dixie) कहा जाता है। इस युद्ध में ६ लाख से अधिक अमेरिकी सैनिक मारे गए (सही संख्या ६,२०,०००) अनुमानित की गई है। तुलना के लिए सभी भारत-पाकिस्तान युद्धों को और १९६२ के भारत-चीन युद्ध को मिलाकर देखा जाए तो इन सभी युद्धों में १५,००० से कम भारतीय सैनिक मारे गए हैं।",206,कृषि
मानव का विकास,"चार्ल्स डार्विन की ""ओरिजिन ऑ‌फ स्पीशीज़"" नामक पुस्तक से पूर्व साधारण धारणा यह थी कि सभी जीवधारियों को किसी दैवी शक्ति (ईश्वर) ने उत्पन्न किया है तथा उनकी संख्या, रूप और आकृति सदा से ही निश्चित रही है। परंतु उक्त पुस्तक के प्रकाशन (सन् 1859) के पश्चात् विकासवाद ने इस धारणा का स्थान ग्रहण कर लिया और फिर अन्य जंतुओं की भाँति मनुष्य के लिये भी यह प्रश्न साधारणतया पूछा जाने लगा कि उसका विकास कब और किस जंतु अथवा जंतुसमूह से हुआ। इस प्रश्न का उत्तर भी डार्विन ने अपनी दूसरी पुस्तक ""डिसेंट ऑव मैन"" (सन् 1871) द्वारा देने की चेष्टा करते हुए बताया कि केवल वानर (विशेषकर मानवाकार) ही मनुष्य के पूर्वजों के समीप आ सकते हैं। दुर्भाग्यवश धार्मिक प्रवृत्तियोंवाले लोगों ने डार्विन के उक्त कथन का त्रुटिपुर्ण अर्थ (कि वानर स्वयं ही मानव का पूर्वज है) लगाकर, न केवल उसका विरोध किया वरन् जनसाधारण में बंदरों को ही मनुष्य का पूर्वज होने की धारणा को प्रचलित कर दिया, जो आज भी अपना स्थान बनाए हुए है। 
यद्यपि डार्विन मनुष्य विकास के प्रश्न का समाधान न कर सके, तथापि इन्होंने दो गूढ़ तथ्यों की ओर प्राणिविज्ञानियों का ध्यान आकर्षित किया :
(1) मानवाकार कपि ही मनुष्य के पूर्वजों के संबंधी हो सकते हैं और
(2) मानवाकार कपियों तथा मनुष्य के विकास के बीच में एक बड़ी खाईं है, जिसे लुप्त जीवाश्मों (fossils) की खोज कर के ही कम किया जा सकता है।
यह प्रशंसनीय है कि डार्विन के समय में मनुष्य के समान एक भी जीवाश्म उपलब्ध न होते हुए भी, उसने भूगर्भ में छिपे ऐसे अवशेषों की उपस्थिति की भविष्यवाणी की जो सत्य सिद्ध हुई। अभी तक की खोज के अनुसार होमो सेपियन्स का उद्धव 2 लाख साल पहले पूर्वी अफ्रीका का माना जाता रहा है,

 लेकिन नई खोज के मुताबिक 315000 लाख साल पहले ही होमो सेपिन्यस के उत्तर अफ्रीका में विकास के सबूत मौजूद है।",310,कृषि
अहमदनगर,"{{Infobox settlement
| name                            = अहमदनगर
| other_name                      = Ahmed nagar
| image                           = Ahmednagarrailwaystation.jpg
| image_caption                   = अहमदनगर रेल्वे स्टेशन
| pushpin_label                   = अहमदनगर
| pushpin_map                     = India Maharashtra
| coordinates                     = 19.08°N 74.73°E﻿ / 19.08; 74.73
| pushpin_map_caption             = महाराष्ट्र में स्थिति
| subdivision_type                = देश
| subdivision_name                =  भारत
| subdivision_type1               = प्रान्त
| subdivision_name1               = महाराष्ट्र
| subdivision_type2               = ज़िला
| subdivision_name2               = अहमदनगर ज़िला
| subdivision_type3               = तालुका अहमदनगर
| subdivision_name3               = 
| elevation_m                     = 649
| population_total                = 350905
| population_as_of                = 2011
| demographics_type1              = भाषा
| demographics1_title1            = प्रचलित
| demographics1_info1             = [[मराठी भाषा|मराठी, हिन्दी
, उर्दू
| timezone1                       = भामस
| utc_offset1                     = +5:30
| postal_code_type                = पिनकोड
| postal_code                     = 414001, 414003
| area_code_type                  = दूरभाष कोड
| area_code                       = 0241
| registration_plate              = MH-16, MH-17
| website                         = ahmednagar.gov.in
}}

अहमदनगर भारत के  महाराष्ट्र राज्य के अहमदनगर ज़िले में स्थित एक नगर है। यह ज़िले का मुख्यालय भी है।",160,कृषि
व्यवसाय,"व्यवसाय (Business) विधिक रूप से मान्य संस्था है, जो उपभोक्ताओं को कोई उत्पाद या सेवा प्रदान करने के लक्ष्य से निर्मित की जाती है। व्यवसाय को 'कम्पनी', 'इंटरप्राइज' या 'फर्म' भी कहते हैं। पूँजीवादी अर्थव्यवस्थाओं में व्यापार का प्रमुख स्थान है जो अधिकांशत: निजी हाथों में होते हैं और लाभ कमाने के ध्येय से काम करते हैं तथा साथ-साथ स्वयं व्यापार की भी वृद्धि करते हैं। किन्तु सहकारी संस्थाएँ तथा सरकार द्वारा चलायी जानी वाली संस्थाएं प्राय: लाभ के बजाय अन्य उद्देश्यों की पूर्ति के लिये बनायी गयी होती हैं। 
हम व्यावसायिक वातावरण में रहते हैं। यह समाज का एक अनिवार्य अंग है। यह व्यावसायिक क्रियाओं के विस्तृत नेटवर्क के माध्यम से विभिन्न प्रकार की वस्तुएं तथा सेवाएं उपलब्ध कराकर हमारी आश्यकताओं की पूर्ति करता है। 
अन्य शब्दों में - व्यवसाय एक ऐसा है जिसमें अर्थोपार्जन के बदले वस्तुओं अथवा सेवाओं का उत्पादन, विक्रय और विनिमय होता है एवं या कार्य नियमित रूप से किया जाता है। ""व्यवसाय में वे संपूर्ण मानवीय क्रियाएं आ जाती हैं, जो वस्तुओं तथा सेवाओं के उत्पादन एवं वितरण के लिए की जाती है, जिनका उद्देश्य अपनी सेवा
ओं द्वारा समाज की आवश्यकताओं की पूर्ति करके लाभ अर्जन करना होता है।",196,कृषि
समुदाय,"समुदाय का अर्थ, प्रकार, प्रकृति एवं विशेषताएं

इस प्रकार समुदाय का अर्थ एक साथ मिलकर सेवा करना है। अन्य शब्दों में हम कह सकते हैं कि व्यक्तियों का ऐसा समूह जिसमें परस्पर मिलकर रहने की भावना होती है तथा परस्पर सहयोग द्वारा अपने अधिकारों का उपयोग करता है, समुदाय कहलाता है। प्रत्येक समुदाय के सदस्य में मनोवैज्ञानिक लगाव तथा हम की भावना पार्इ जाती है समुदाय के अर्थ को और अधिक स्पष्ट करने के लिए विभिन्न विद्वानों की परिभाषायें प्रस्तुत की जा रही हैं-

मैकाइवर के अनुसार - समुदाय सामाजिक जीवन के उस क्षेत्र को कहते है, जिसे सामाजिक सम्बन्धता अथवा सामंजस्य की कुछ मात्रा द्वारा पहचाना जा सके।’’
आगबर्न एंव न्यूमेयर के अनुसार, ‘‘समुदाय व्यक्तियों का एक समूह है जो एक सन्निकट भौगोलिक क्षेत्र में रहता हो, जिसकी गतिविधियो एवं हितों के समान केन्द्र हों तथा जो जीवन के प्रमुख कायोर्ं में इकट्ठे मिलकर कार्य करते हों।’’
बोगार्डस के अनुसार, ‘‘समुदाय एक सामाजिक समूह है जिसमें हम भावना की कुछ मात्रा हो तथा एक निश्चित क्षेत्र में रहता हो।’’
आगबर्न एवं निमकॉफ के अनुसार, ‘‘ समुदाय किसी सीमित क्षेत्र के भीतर सामाजिक जीवन का पूर्ण संगठन हैं।
एच0 मजूमदार के अनुसार, ‘‘समुदाय किसी निश्चित भू-क्षेत्र, क्षेत्र की सीमा कुछ भी हो पर रहने वाले व्यक्तियों के समूह है जो सामान्य जीवन व्यतीत करते हैं’’।
डेविस के अनुसार ‘‘समुदाय एक सबसे छोटा क्षेत्रीय समूह है जिसके अन्तगर्त सामााजिक जीवन के समस्त पहलुओं का समावेश हो सकता हैं’’।",237,कृषि
संस्कृति,"संस्कृति किसी समाज में गहराई तक व्याप्त गुणों के समग्र स्वरूप का नाम है, जो उस समाज के सोचने, विचारने, कार्य करने के स्वरूप में अन्तर्निहित होता है।यह  ‘कृ’ (करना) धातु से बना है। इस धातु से तीन शब्द बनते हैं ‘प्रकृति’ की मूल स्थिति,यह संस्कृत हो जाता है और जब यह बिगड़ जाता है तो ‘विकृत’ हो जाता है। अंग्रेजी में संस्कृति के लिये 'कल्चर' शब्द प्रयोग किया जाता है जो लैटिन भाषा के ‘कल्ट या कल्टस’ से लिया गया है, जिसका अर्थ है जोतना, विकसित करना या परिष्कृत करना और पूजा करना। संक्षेप में, किसी वस्तु को यहाँ तक संस्कारित और परिष्कृत करना कि इसका अंतिम उत्पाद हमारी प्रशंसा और सम्मान प्राप्त कर सके। यह ठीक उसी तरह है जैसे संस्कृत भाषा का शब्द ‘संस्कृति’।
संस्कृति का शब्दार्थ है - उत्तम या सुधरी हुई स्थिति। मनुष्य स्वभावतः प्रगतिशील प्राणी है। यह बुद्धि के प्रयोग से अपने चारों ओर की प्राकृतिक परिस्थिति को निरन्तर सुधारता और उन्नत करता रहता है। ऐसी प्रत्येक जीवन-पद्धति, रीति-रिवाज रहन-सहन आचार-विचार नवीन अनुसन्धान और आविष्कार, जिससे मनुष्य पशुओं और जंगलियों के दर्जे से ऊँचा उठता है तथा सभ्य बनता है। सभ्यता संस्कृति का अंग है। सभ्यता (Civilization) से मनुष्य के भौतिक क्षेत्र की प्रगति सूचित होती है जबकि संस्कृति (Culture) से मानसिक क्षेत्र की प्रगति सूचित होती है। मनुष्य केवल भौतिक परिस्थितियों में सुधार करके ही सन्तुष्ट नहीं हो जाता। वह भोजन से ही नहीं जीता, शरीर के साथ मन और आत्मा भी है। भौतिक उन्नति से शरीर की भूख मिट सकती है, किन्तु इसके बावजूद मन और आत्मा तो अतृप्त ही बने रहते हैं। इन्हें सन्तुष्ट करने के लिए मनुष्य अपना जो विकास और उन्नति करता है, उसे संस्कृति कहते हैं। मनुष्य की जिज्ञासा का परिणाम धर्म और दर्शन होते हैं। सौन्दर्य की खोज करते हुए वह संगीत, साहित्य, मूर्ति, चित्र और वास्तु आदि अनेक कलाओं को उन्नत करता है। सुखपूर्वक निवास के लिए सामाजिक और राजनीतिक संघटनों का निर्माण करता है। इस प्रकार मानसिक क्षेत्र में उन्नति की सूचक उसकी प्रत्येक सम्यक् कृति संस्कृति का अंग बनती है। इनमें प्रधान रूप से धर्म, दर्शन, सभी ज्ञान-विज्ञानों और कलाओं, सामाजिक तथा राजनीतिक संस्थाओं और प्रथाओं का समावेश होता है।",356,कृषि
सामंतवाद,"सामंतवाद (अंग्रेज़ी: Feudalism फ़्यूडलिज़्म) मध्यकालीन युग में इंग्लैंड और यूरोप की प्रथा थी। इन सामंतों की कई श्रेणियाँ थीं जिनके शीर्ष स्थान में राजा होता था। उसके नीचे विभिन्न कोटि के सामंत होते थे और सबसे निम्न स्तर में किसान या दास होते थे। यह रक्षक और अधीनस्थ लोगों का संगठन था। राजा समस्त भूमि का स्वामी माना जाता था। सामंतगण राजा के प्रति स्वामिभक्ति बरतते थे, उसकी रक्षा के लिए सेना सुसज्जित करते थे और बदले में राजा से भूमि पाते थे। सामंतगण भूमि के क्रय-विक्रय के अधिकारी नहीं थे। प्रारंभिक काल में सामंतवाद ने स्थानीय सुरक्षा, कृषि और न्याय की समुचित व्यवस्था करके समाज की प्रशंसनीय सेवा की। कालांतर में व्यक्तिगत युद्ध एवं व्यक्तिगत स्वार्थ ही सामंतों का उद्देश्य बन गया। साधन-संपन्न नए शहरों के उत्थान, बारूद के आविष्कार, तथा स्थानीय राजभक्ति के स्थान पर राष्ट्रभक्ति के उदय के कारण सामंतशाही का लोप हो गया।.",147,कृषि
पशुधन,"एक या अधिक पशुओं के समूह को, जिन्हें कृषि सम्बन्धी परिवेश में भोजन, रेशे तथा श्रम आदि सामग्रियां प्राप्त करने के लिए पालतू बनाया जाता है, पशुधन के नाम से जाना जाता है। शब्द पशुधन, जैसा कि इस लेख में प्रयोग किया गया है, में मुर्गी पालन तथा मछली पालन सम्मिलित नहीं है; हालांकि इन्हें, विशेष रूप से मुर्गीपालन को, साधारण रूप से पशुधन में सम्मिलित किया जाता हैं।
पशुधन आम तौर पर जीविका अथवा लाभ के लिए पाले जाते हैं। पशुओं को पालना (पशु-पालन) आधुनिक कृषि का एक महत्वपूर्ण भाग है। पशुपालन कई सभ्यताओं में किया जाता रहा है, यह शिकारी-संग्राहक से कृषि की ओर जीवनशैली के अवस्थांतर को दर्शाता है।",112,कृषि
सब्ज़ी,"सब्जी किसी पौधे के उस भाग को कहते हैं जिसे आँच पर पकाकर खाया जाता है। बीजों और मीठे फलों को प्रायः सब्जी नहीं कहा जाता है। खाए जाने वाले पत्ते, तने, डंठल और जड़ें प्रायः सब्जी कही जाती हैं। सांस्कृतिक दृष्टि से 'सब्जी' की परिभाषा स्थानीय प्रथा के अनुसार अलग-अलग होती है। उदाहरण के लिए बहुत से लोग कुकुरमुत्तों (मशरूमों) को सब्ज़ी मानते हैं (हालाँकि जीववैज्ञानिक दृष्टि से यह 'पौधे' नहीं समझे जाते) जबकि अन्य लोगों के अनुसार यह सब्ज़ी नहीं बल्कि एक अन्य खाने की श्रेणी है।
कुछ सब्ज़ियाँ कच्ची खाई जा सकती हैं जबकि अन्य सब्ज़ियों को पकाना पड़ता है। आम-तौर पर सब्ज़ियों को नमक या खट्टाई के साथ पकाया जाता है लेकिन कुछ सब्ज़ियाँ ऐसी भी हैं जिन्हें चीनी के साथ पकाकर उनकी मिठाई या हलवे बनाए जाते हैं (जैसे गाजर)।",135,कृषि
इंदिरा गांधी राष्ट्रीय मानव संग्रहालय,"इंदिरा गांधी राष्ट्रीय मानव संग्रहालय (IGRMS) भोपाल स्थित एक मानवविज्ञान संग्रहालय है। इसका उद्देश्य भारत के विशेष सन्दर्भ में मानव तथा संस्कृति के विकास के इतिहास को प्रदर्शित करना है। यह अनोखा संग्रहालय शामला की पहाडियों पर २०० एकड़ क्षेत्र में फैला हुआ है, जहाँ ३२ पारंपरिक एवं प्रागैतिहासिक चित्रित शैलाश्रय भी हैं। यह भारत ही नहीं अपितु एशिया में मानव जीवन को लेकर बनाया गया विशालतम संग्रहालय है। इसमें भारतीय प्ररिप्रेक्ष्य में मानव जीवन के कालक्रम को दिखाया गया है। इस संग्रहालय में भारत के विभिन्‍न राज्यों की जनजातीय संस्‍कृति की झलक देखी जा सकती है। यह संग्रहालय जिस स्‍थान पर बना है, उसे प्रागैतिहासिक काल से संबंधित माना जाता है। सोमवार और राष्ट्रीय अवकाश के अतिरिक्त यह संग्रहालय प्रतिदिन प्रातः १० बजे से शाम ५ बजे तक खुला रहता है।",132,कृषि
नवीकरणीय संसाधन,"नवीकरणीय संसाधन अथवा नव्य संसाधन वे संसाधन हैं जिनके भण्डार में प्राकृतिक/पारिस्थितिक प्रक्रियाओं द्वारा पुनर्स्थापन (replenishment) होता रहता है। हालाँकि मानव द्वारा ऐसे संसाधनों का दोहन (उपयोग) अगर उनके पुनर्स्थापन की दर से अधिक तेजी से हो तो फिर ये नवीकरणीय संसाधन नहीं रह जाते और इनका क्षय होने लगता है। नवीकरणीय संसाधन अथवा नवीन संसाधन  समय अनुरूप हमारे लिए ऐसे संसाधन उपलब्ध कराते हैं जिनकी हमें भविष्य में आर्थिक और सामाजिक  रूप से आवश्यकता होती है|
उपरोक्त परिभाषा के अनुसार ऐसे संसाधनों में ज्यादातर जैव संसाधन आते है जिनमें जैविक प्रक्रमों द्वारा पुनर्स्थापन होता रहता है। उदाहरण के लिये एक वन क्षेत्र से वनोपजों का मानव उपयोग वन को एक नवीकरणीय संसाधन बनाता है किन्तु यदि उन वनोपजों का इतनी तेजी से दोहन हो कि उनके पुनर्स्थापन की दर से अधिक हो जाए तो वन का क्षय होने लगेगा।
सामान्यतया नवीकरणीय संसाधनों में नवीकरणीय उर्जा संसाधन भी शामिल किये जाते हैं जैसे सौर ऊर्जा, पवन ऊर्जा, भू-तापीय ऊर्जा इत्यादि। किन्तु सही अर्थों में ये ऊर्जा संसाधन अक्षय ऊर्जा संसाधन हैं न कि नवीकरणीय।
जो जल अपरदन द्वारा परिवहन के लिए उपलब्ध है।
पीक सॉइल नामक घटना बताती है कि कैसे बड़े पैमाने पर फैक्ट्री फ़ार्मिंग तकनीकें भविष्य में मानवता की खाद्य उत्पादन क्षमता को प्रभावित कर रही हैं। मृदा प्रबंधन प्रथाओं में सुधार के प्रयासों के बिना, कृषि योग्य मिट्टी की उपलब्धता तेजी से समस्याग्रस्त हो सकती है।[अविश्वनीय स्रोत?]
[[फ़ाइल:मैनटेनिना बुशफ़ायर.jpg|thumb|left|मेडागास्कर में अवैध कटाई और जलाना प्रथा, 2010]]
क्षरण से निपटने के तरीकों में नो-टिल खेती, कीलाइन डिज़ाइन का उपयोग करना, मिट्टी को पकड़ने के लिए विंड ब्रेक उगाना और कम्पोस्ट का व्यापक उपयोग शामिल है।  उर्वरक और कीटनाशक भी मिट्टी के कटाव का प्रभाव डाल सकते हैं, जो मिट्टी की लवणता में योगदान कर सकता है और अन्य प्रजातियों को बढ़ने से रोक सकता है। फॉस्फेट आधुनिक कृषि उत्पादन में सबसे अधिक इस्तेमाल किए जाने वाले रासायनिक उर्वरक में एक प्राथमिक घटक है।  हालांकि, वैज्ञानिकों का अनुमान है कि रॉक फॉस्फेट भंडार 50-100 वर्षों में समाप्त हो जाएगा और ""पीक फॉस्फेट"" लगभग 2030 में होगा।
औद्योगिक प्रसंस्करण और लॉजिस्टिक्स का भी कृषि की स्थिरता पर प्रभाव पड़ता है। जिस तरह से और जिस स्थान पर फसलें बेची जाती हैं, उसके लिए परिवहन के लिए ऊर्जा की आवश्यकता होती है, साथ ही सामग्री, श्रम, और परिवहन के लिए ऊर्जा लागत की भी आवश्यकता होती है।  स्थानीय स्थान, जैसे कि किसानों के बाज़ार पर बेचे जाने वाले खाद्य पदार्थों ने ऊर्जा के ऊपरी व्यय को कम कर दिया है।",409,कृषि
अरुणाचल प्रदेश,"अरुणाचल प्रदेश  भारत का एक उत्तर-पूर्वी राज्य है। अरुणाचल का अर्थ ""उगते सूर्य का पर्वत"" है (अरूण + अचल ; 'अचल' का अर्थ 'न चलने वाला' = पर्वत होता है।)।
प्रदेश की सीमाएँ दक्षिण में असम दक्षिणपूर्व में नागालैंड पूर्व में बर्मा/म्यांमार पश्चिम में भूटान और उत्तर में तिब्बत से मिलती हैं। ईटानगर राज्य की राजधानी है। प्रदेश की बोलचाल की मुख्य भाषा हिन्दी है। अरुणाचल प्रदेश चीन के तिब्बत स्वायत्त क्षेत्र के साथ 1,129 किलोमीटर सीमा साझा करता है।
भारत की जनगणना २०११ के अनुसार, अरुणाचल प्रदेश की आबादी 1,382,611 और 83,743 वर्ग किलोमीटर (32,333 वर्ग मील) का क्षेत्रफल है। यह एक नैतिक रूप से विविध राज्य है, जिसमें मुख्य रूप से पश्चिम में मोनपा लोग, केन्द्र में तानी लोग, पूर्व में ताई लोग और राज्य के दक्षिण में नागा लोग हैं।
राज्य का एक बड़ा हिस्सा दक्षिण तिब्बत के क्षेत्र के हिस्से के रूप में पीपुल्स रिपब्लिक ऑफ़ चाइना और चीन गणराज्य (ताइवान) दोनों द्वारा दावा किया जाता है।  
भौगोलिक दृष्टि से पूर्वोत्तर के राज्यों में यह सबसे बड़ा राज्य है। पूर्वोत्तर के अन्य राज्यों की तरह इस प्रदेश के लोग भी तिब्बती-बर्मी मूल के हैं। वर्तमान समय में भारत के अन्य भागों से बहुत से लोग आकर यहाँ आर्थिक और सांस्कृतिक गतिविधियाँ कर रहे ।",208,कृषि
औद्योगिक क्रांति,"अट्ठारहवीं शताब्दी के उत्तरार्ध तथा उन्नीसवीं शताब्दी के पूर्वार्ध में कुछ पश्चिमी देशों के तकनीकी, सामाजिक, आर्थिक एवं सांस्कृतिक स्थिति में काफी बड़ा बदलाव आया। इसे ही औद्योगिक क्रान्ति (Industrial Revolution) के नाम से जाना जाता है। यह सिलसिला प्रारम्भ होकर पूरे विश्व में फैल गया। ""औद्योगिक क्रांति"" शब्द का इस संदर्भ में उपयोग सबसे पहले आरनोल्ड टायनबी ने अपनी पुस्तक ""लेक्चर्स ऑन दि इंड्स्ट्रियल रिवोल्यूशन इन इंग्लैंड"" में सन् 1844 में किया।
औद्योगिक क्रान्ति का सूत्रपात वस्त्र उद्योग के मशीनीकरण के साथ आरम्भ हुआ। जिसमें  रोजगार, निवेश की गयी पूँजी और उत्पादित माल का मूल्य आदि की दृष्टि से वस्त्र उद्योग ही औद्योगिक क्रांति का सबसे प्रमुख उद्योग था। वस्त्र उद्योग में ही सबसे पहले उत्पादन की 'आधुनिक' विधियों का उपयोग हुआ। इसके साथ ही लोहा बनाने की तकनीकें आयीं और शोधित कोयले का अधिकाधिक उपयोग होने लगा। कोयले को जलाकर बने भाप की शक्ति का उपयोग होने लगा। शक्ति-चालित मशीनों (विशेषकर वस्त्र उद्योग में) के आने से उत्पादन में जबरदस्त वृद्धि हुई। उन्नीसवी सदी के प्रथम् दो दशकों में पूरी तरह से धातु से बने औजारों का विकास हुआ। इसके परिणामस्वरूप दूसरे उद्योगों में काम आने वाली मशीनों के निर्माण को गति मिली। उन्नीसवी शताब्दी में यह पूरे पश्चिमी यूरोप तथा उत्तरी अमेरिका में फैल गयी।
विभिन्न  इतिहासकार औद्योगिक क्रान्ति की समयावधि अलग-अलग मानते नजर आते हैं और इसके समाज पर प्रभाव के विषय में भी मतैक्य नहीं है। कुछ इतिहासकार इसे क्रान्ति मानने को ही तैयार नहीं हैं।
इस बात पर गौर किया जाना चाहिए कि पिछले दो वित्तीय वर्षों यानी वित्त वर्ष 2019-20 और वित्त वर्ष 2020-21 के लिए धुबरी और पांडु के बीच ब्रह्मपुत्र में न्यूनतम उपलब्ध गहराई 2.2 मीटर थी। हाल की एलएडी रिपोर्ट के अनुसार, यह गहराई जनवरी, 2022 khanabdulमें और कम होकर 1.5 मीटर तक आ गई। चिलमारी से दाइखावा तक, बिटवा ने 2.2 मीटर की आवश्यक गहराई की पुष्टि की।",309,कृषि
इंडियन (अमेरिका के आदिवासी),"महामेरिका के आदिवासी लोग (अमेरिण्डियन) 15 वीं शताब्दी में यूरोपीय उपनिवेशवादियों के आने से पहले अमेरिका के निवासी हैं, और जातीय समूह जो अब स्वयं को उन लोगों के साथ पहचानते हैं।
महामेरिका के कई आदिवासी लोग पारम्परिक रूप से शिकारी-संग्राहक थे और कई, विशेष रूप से ऐमज़ॉन घाटी में, अभी भी हैं, लेकिन कई समूह जलीय कृषि और कृषि का अभ्यास करते हैं। जबकि कुछ समाज कृषि पर अत्यधिक निर्भर थे, दूसरों ने कृषि, शिकार और संग्रह करने का मिश्रण किया। कुछ क्षेत्रों में, स्वदेशी लोगों ने स्मारकीय वास्तुकला, बड़े पैमाने पर संगठित शहरों, नगर-राज्यों, मुख्यत्वों, राज्यों, राजतन्त्रों, गणराज्यों, परिसंघों और साम्राज्यों का निर्माण किया। कुछ के पास अभियान्त्रिकी, वास्तुकला, गणित, खगोल शास्त्र, लेखन, भौतिकी, चिकित्सा, वृक्षारोपण और सिंचन, भूविज्ञान, खनन, धातुकर्म, मूर्तिकला और स्वर्णकार्य के ज्ञान की अलग-अलग उपाधि थी।",132,कृषि
स्कॉट्लैण्ड,"स्काटलैंड यूनाइटेड किंगडम का एक देश है। यह ग्रेट ब्रिटेन का उत्तरी भाग है। यह पहाड़ी देश है जिसका क्षेत्रफल ७८,८५० वर्ग किमी है। यह इंगलैंड के उत्तर में स्थित है। यहां की राजधानी एडिनबरा है। ग्लासगो यहाँ का सबसे बड़ा शहर है।
स्कॉटलैण्ड की सीमा दक्षिण में इंग्लैंड से सटी है। इसके पूरब में उत्तरी सागर तथा दक्षिण-पश्चिम में नॉर्थ चैनेल और आयरिश सागर हैं। मुख्य भूमि के अलावा स्कॉटलैण्ड के अन्तर्गत ७९० से भी अधिक द्वीप हैं।
यूँ तो स्कॉटलैंड यूनाइटेड किंगडम के अधीन एक राज्य है लेकिन यहाँ का अपना मंत्रिमंडल है। यहाँ की मुद्रा का रंग और उस पर बने चित्र भी लंदन के पौंड से कुछ अलग है। लेकिन उनकी मान्यता और मूल्य दोनों ही पौंड के समान है। यहाँ घूमने और लोगों से बात करने पर पता चलता है कि यहाँ के लोग इंग्लैंड सरकार से थोड़े से खफा रहते हैं।[उद्धरण चाहिए]",148,कृषि
राज्य,"राज्य उस संगठित इकाई को कहते हैं जो एक शासन (सरकार) के अधीन हो। राज्य संप्रभुतासम्पन्न हो सकते हैं। इसके अलावा किसी शासकीय इकाई या उसके किसी प्रभाग को भी 'राज्य' कहते हैं, जैसे भारत के प्रदेशों को भी 'राज्य' कहते हैं। 
राज्य आधुनिक विश्व की अनिवार्य सच्चाई है। दुनिया के अधिकांश लोग किसी-न-किसी राज्य के नागरिक हैं। जो लोग किसी राज्य के नागरिक नहीं हैं, उनके लिए वर्तमान विश्व व्यवस्था में अपना अस्तित्व बचाए रखना काफ़ी कठिन है। वास्तव में, 'राज्य' शब्द का उपयोग तीन अलग-अलग तरीके से किया जा सकता है। पहला, इसे एक ऐतिहासिक सत्ता माना जा सकता है; दूसरा इसे एक दार्शनिक विचार अर्थात् मानवीय समाज के स्थाई रूप के तौर पर देखा जा सकता है; और तीसरा, इसे एक आधुनिक परिघटना के रूप में देखा जा सकता है। यह आवश्यक नहीं है कि इन सभी अर्थों का एक-दूसरे से टकराव ही हो। असल में, इनके बीच का अंतर सावधानी से समझने की आवश्यकता है।
वैचारिक स्तर पर राज्य को मार्क्सवाद, नारीवाद और अराजकतावाद आदि से चुनौती मिली है। लेकिन अभी राज्य से परे किसी अन्य मज़बूत इकाई की खोज नहीं हो पाई है। राज्य अभी भी प्रासंगिक है और दिनों-दिन मज़बूत होता जा रहा है।",200,कृषि
वंदना शिवा,"वंदना शिवा (जन्म. 5 नवम्बर 1952, देहरादून, उत्तराखंड, भारत), एक दार्शनिक, पर्यावरण कार्यकर्ता, पर्यावरण संबंधी नारी अधिकारवादी एवं कई पुस्तकों की लेखिका हैं। वर्तमान में दिल्ली में स्थित, शिवा अग्रणी वैज्ञानिक और तकनीकी पत्रिकाओं में 300 से अधिक लेखों की रचनाकार हैं। उन्होंने 1978 में डॉक्टरी शोध निबंध: ""हिडेन वैरिएबल्स एंड लोकैलिटी इन क्वान्टम थ्योरी"" के साथ पश्चिमी ओंटेरियो विश्वविद्यालय, कनाडा से अपनी पीएच.डी. की उपाधि प्राप्त की।
शिवा ने 1970 के दशक के दौरान अहिंसात्मक चिपको आंदोलन में भाग लिया। इस आंदोलन ने, जिसके कुछ मुख्य प्रतिभागी महिलाएं थी, पेड़ों की कटाई को रोकने के लिए पेड़ों के चारों तरफ मानव चक्र तैयार करने की पद्धति को अपनाया।
वे वैश्वीकरण के संबंध में अंतर्राष्ट्रीय फोरम की नेताओं में से एक हैं (जेरी मैंडर, एडवर्ड गोल्डस्मिथ, राल्फ नैडर, जेरेमी रिफ़कीन आदि के साथ) और वे वैश्वीकरण में परिवर्तन लाओ (अल्टर-ग्लोबलाइज़ेशन मूवमेंट) नामक वैश्विक एकजुटता आंदोलन की एक विभूति हैं। उन्होंने कई पारंपरिक प्रथाओं के ज्ञान के पक्ष में तर्क प्रस्तुत किया है, जो कि वैदिक पर्यावरण (रैन्कर प्राइम द्वारा रचित) में दिये गए उनके साक्षात्कार से स्पष्ट है जो भारत की वैदिक विरासत की ओर आकर्षित करता है।",188,कृषि
भूगोल,"भूगोल (अंग्रेज़ी: Geography) शब्द दो शब्दों से मिलकर बना है- भू + गोल। यहाँ भू शब्द का तात्पर्य पृथ्वी और गोल शब्द का तात्पर्य उसके गोल आकार से है। यह एक विज्ञान है जिसके द्वारा पृथ्वी के ऊपरी स्वरुप और उसके प्राकृतिक विभागों (जैसे पहाड़, महाद्वीप, देश, नगर, नदी, समुद्र, झील, जल-संधियाँ, वन आदि) का ज्ञान होता है। प्राकृतिक विज्ञानों के निष्कर्षों के बीच कार्य-कारण संबंध स्थापित करते हुए पृथ्वीतल की विभिन्नताओं का मानवीय दृष्टिकोण से अध्ययन ही भूगोल का सार तत्व है। पृथ्वी की सतह पर जो स्थान विशेष हैं उनकी समताओं तथा विषमताओं का कारण और उनका स्पष्टीकरण भूगोल का निजी क्षेत्र है।
सर्वप्रथम प्राचीन यूनानी विद्वान इरैटोस्थनिज़ ने भूगोल को धरातल के एक विशिष्टविज्ञान के रूप में मान्यता दी। जिओग्राफिया शब्द का पहला रिकॉर्ड किया गया उपयोग ग्रीक विद्वान इरैटोस्थनिज़ (276-194 ईसा पूर्व) की एक पुस्तक के शीर्षक के रूप में था।  इसके बाद हिरोडोटस तथा रोमन विद्वान स्ट्रैबो तथा क्लाडियस टॉलमी ने भूगोल को सुनिश्चित स्वरुप प्रदान किया।
हालांकि भूगोल पृथ्वी से विशिष्ट रूप से जुड़ा है फिर भी ग्रह विज्ञान के क्षेत्र में अन्य खगोलीय पिंडों के लिए कई अवधारणाओं को अधिक व्यापक रूप से लागू किया जा सकता है। ऐसी ही एक अवधारणा, वाल्डो टॉबलर द्वारा प्रस्तावित भूगोल का पहला नियम है, "" हर चीज अन्य हर चीज से संबंधित है, लेकिन निकट की चीजें दूर की चीजों से अधिक संबंधित हैं।"" भूगोल को ""विश्व अनुशासन"" और ""मानव और भौतिक विज्ञान के बीच का पुल कहा गया है।""",244,कृषि
भारतीय राष्ट्रवाद,"राष्ट्र की परिभाषा एक ऐसे जन समूह के रूप में की जा सकती है जो कि एक भौगोलिक सीमाओं में एक निश्चित देश में रहता हो, समान परम्परा, समान हितों तथा समान भावनाओं से बँधा हो और जिसमें एकता के सूत्र में बाँधने की उत्सुकता तथा समान राजनैतिक महत्त्वाकांक्षाएँ पाई जाती हों। राष्ट्रवाद के निर्णायक तत्वों मे राष्ट्रीयता की भावना सबसे अधिक महत्त्वपूर्ण है। राष्ट्रीयता की भावना किसी राष्ट्र के सदस्यों में पायी जानेवाली सामुदायिक भावना है जो उनका संगठन सुदृढ़ करती है।",83,कृषि
भारत का आर्थिक इतिहास,"भारत का आर्थिक विकास सिंधु घाटी सभ्यता से आरम्भ माना जाता है। सिंधु घाटी सभ्यता की अर्थव्यवस्था मुख्यतः व्यापार पर आधारित प्रतीत होती है जो यातायात में प्रगति के आधार पर समझी जा सकती है। लगभग 600 ई॰पू॰ महाजनपदों में विशेष रूप से चिह्नित सिक्कों को ढ़ालना आरम्भ कर दिया था। इस समय को गहन व्यापारिक गतिविधि एवं नगरीय विकास के रूप में चिह्नित किया जाता है। 300 ई॰पू॰ से मौर्य काल ने भारतीय उपमहाद्वीप का एकीकरण किया। राजनीतिक एकीकरण और सैन्य सुरक्षा ने कृषि उत्पादकता में वृद्धि के साथ, व्यापार एवं वाणिज्य से सामान्य आर्थिक प्रणाली को बढ़ाव मिल।
अगले 1500 वर्षों में भारत में राष्ट्रकूट, होयसल और पश्चिमी गंग जैसे प्रतिष्ठित सभ्यताओं का विकास हुआ। इस अवधि के दौरान भारत को प्राचीन एवं 17वीं सदी तक के मध्ययुगीन विश्व की सबसे बड़ी अर्थव्यवस्था के रूप में आंकलित किया जाता है। इसमें विश्व के की कुल सम्पति का एक तिहाई से एक चौथाई भाग मराठा साम्राज्य के पास था, इसमें यूरोपीय उपनिवेशवाद के दौरान तेजी से गिरावट आयी।
आर्थिक इतिहासकार अंगस मैडीसन की पुस्तक द वर्ल्ड इकॉनमी: ए मिलेनियल पर्स्पेक्टिव (विश्व अर्थव्यवस्था: एक हज़ार वर्ष का परिप्रेक्ष्य) के अनुसार भारत विश्व का सबसे धनी देश था और 17वीं सदी तक दुनिया की सबसे बड़ी अर्थव्यस्था था।
भारत में इसके स्वतंत्र इतिहास में केंद्रीय नियोजन का अनुसरण किया गया है जिसमें सार्वजनिक स्वामित्व, विनियमन, लाल फीताशाही और व्यापार अवरोध विस्तृत रूप से शामिल है। 1991 के आर्थिक संकट के बाद केन्द्र सरकार ने आर्थिक उदारीकरण की नीति आरम्भ कर दी। भारत आर्थिक पूंजीवाद को बढ़ावा देने लग गया और विश्व की तेजी से बढ़ती आर्थिक अर्थव्यवस्थाओं में से एक बनकर उभरा।",271,कृषि
संयुक्त राज्य अमेरिका,"संयुक्त राज्य अमेरिका (अंग्रेज़ी: United States of America), जिसे सामान्यतः संयुक्त राज्य  (सं॰रा॰; अंग्रेज़ी: United States या US) या यूनाइटेड स्टेट्स या अमेरिका कहा जाता हैं, उत्तरी अमेरिका में स्थित एक देश हैं, यह 50 राज्य, एक फ़ेडरल डिस्ट्रिक्ट, पाँच प्रमुख स्व-शासनीय क्षेत्र, और विभिन्न अधिनस्थ क्षेत्र से मिलकर बना हैं। बिना स्थायी जनसंख्या के ग्यारह छोटे द्वीपसमूह क्षेत्र निम्न हैं - बेकर द्वीप, हॉउलैंड द्वीप, जार्विस द्वीप, जॉनस्टन एटोल, किंगमैन रीफ़, मिडवे  एटोल, और पाल्मीरा एटोल। बाखो न्युएवो तट, नावासा द्वीप, सेरानिला तट, और वेक द्वीप पर यूनाइटेड स्टेट्स की सम्प्रभुता विवादित हैं। 48 संस्पर्शी राज्य और फ़ेडरल डिस्ट्रिक्ट, कनाडा और मेक्सिको के मध्य, केन्द्रीय उत्तर अमेरिका में हैं। अलास्का राज्य, उत्तर अमेरिका के उत्तर-पश्चिमी भाग में स्थित है, जिसके पूर्व में कनाडा की सीमा एवं पश्चिम मे बेरिंग जलसन्धि रूस से घिरा हुआ है। वहीं हवाई राज्य, मध्य-प्रशान्त में स्थित हैं। अमेरिकी स्व-शासित क्षेत्र प्रशान्त महासागर और कैरिबियाई सागर में बिखरें हुएँ हैं।
98 लाख km2 और 32.4 करोड़ से अधिक जनसंख्या के साथ, यूनाइटेड स्टेट्स कुल क्षेत्रफल के अनुसार विश्व का तीसरा सबसे बड़ा (और भूमि क्षेत्रफल के अनुसार, चौथा सबसे बड़ा) देश हैं।
३०.५ करोड़ की जनसंख्या के साथ यह चीन और भारत के बाद जनसंख्या के अनुसार तीसरा सबसे बड़ा देश हैं। यह विश्व के सबसे संजातीय आधार पर विविध और बहुसांस्कृतिक राष्ट्रों में से एक हैं, जिसका मुख्य कारण अन्य कई देशों से बड़े पैमाने पर आप्रवासन रहा हैं। इस देश की राजधानी वॉशिंगटन, डी॰ सी॰ हैं, और सबसे बड़ा शहर न्यूयॉर्क हैं। अन्य प्रमुख महानगरीय क्षेत्रों में लॉस एंजेलिस, शिकागो, डैलस, सैन फ़्रांसिस्को, बोस्टन, फिलाडेल्फिया, ह्युस्टन, अटलांटा, और मियामी शामिल हैं। इस देश का भूगोल, जलवायु और वन्यजीवन बेहद विविध हैं।
अमेरिका के संयुक्त राज्य एक अत्यधिक विकसित देश है, नाममात्र, सकल घरेलू उत्पाद के माध्यम से दुनिया की सबसे बड़ी अर्थव्यवस्था और क्रय-शक्ति समता के अनुसार दूसरी सबसे बड़ी अर्थव्यवस्था है। हालांकि इसकी आबादी दुनिया के कुल का केवल 4.3% है, अमेरिका में दुनिया में कुल संपत्ति का लगभग 40% हिस्सा है। औसत मज़दूरी, मानव विकास, प्रति व्यक्ति जीडीपी, और प्रति व्यक्ति उत्पादकता सहित कई सामाजिक आर्थिक प्रदर्शन के मामलें में अमेरिका के संयुक्त राज्य सबसे ऊपर है। हालांकि सं॰रा॰ को औद्योगिक अर्थव्यवस्था के लिये जाना जाता है, आज उसका सेवाओं और ज्ञान अर्थव्यवस्था में प्रभुत्व हासिल है, वहीं विनिर्माण के क्षेत्र मे यह दुनिया में दूसरा सबसे बड़ा स्थान है। वैश्विक सकल घरेलू उत्पाद का लगभग एक चौथाई और वैश्विक सैन्य खर्च के एक तिहाई के साथ, अमेरिका के संयुक्त राज्य दुनिया की अग्रणी आर्थिक और सैन्य शक्ति है। अमेरिका के संयुक्त राज्य, अंतरराष्ट्रीय स्तर पर एक प्रमुख राजनीतिक और आर्थिक शक्ति है, और वैज्ञानिक अनुसंधान और तकनीकी नवाचारों में अग्रणी है।",441,कृषि
विश्व व्यापार संगठन,"विश्व व्यापार संगठन (WTO) एक अन्तर्राष्ट्रीय संगठन है, जिसका ध्येय अन्तर्राष्ट्रीय व्यापार का उदारीकरण है। यह व्यापार से सम्बन्धित नियमों को निर्धारित और प्रतिष्ठित करने के लिए विकसित देशों की पहल पर आरम्भ किया गया था। इसने आधिकारिक रूप से 1 जनवरी 1995 को, 1994 के मराकेश सहमति के अनुसार संचालन शुरू किया, इस प्रकार 1948 में स्थापित प्रशुल्क और व्यापार पर सामान्य सहमति (गैट) की जगह ली। विश्व व्यापार संगठन दुनिया का सबसे बड़ा अंतर्राष्ट्रीय आर्थिक संगठन है, जिसमें 164 सदस्य देशों का प्रतिनिधित्व है। यह वैश्विक व्यापार और वैश्विक सकल घरेलू उत्पाद का 98% से अधिक है। 
विश्व व्यापार संगठन व्यापार सहमतियों पर आलोचना के लिए एक ढाँचा प्रदान करके भाग लेने वाले देशों के बीच वस्तुओं, सेवाओं और बौद्धिक सम्पदा में व्यापार की सुविधा प्रदान करता है, जिसका उद्देश्य साधारणतः प्रशुल्क, कोटा और अन्य प्रतिबंधों को कम करना या समाप्त करना है;  इन समझौतों पर सदस्य सरकारों के प्रतिनिधियों द्वारा हस्ताक्षर किए जाते हैं और उनकी विधायिकाओं द्वारा इसकी पुष्टि की जाती है। विश्व व्यापार संगठन व्यापार सहमतियों के लिए प्रतिभागियों के पालन को लागू करने और व्यापार से सम्बन्धित विवादों को हल करने के लिए स्वतंत्र विवाद समाधान का प्रबंधन करता है। संगठन व्यापारिक भागीदारों के बीच भेदभाव को प्रतिबन्धित करता है, लेकिन पर्यावरण संरक्षण, राष्ट्रीय सुरक्षा और अन्य महत्वपूर्ण लक्ष्यों के लिए अपवाद प्रदान करता है।
WTO का मुख्यालय जिनेवा, स्वित्सरलैंड में स्थित है।  इसका शीर्ष निर्णय लेने वाला निकाय मंत्रिस्तरीय सम्मेलन है, जो सभी सदस्य राज्यों से बना है और साधारणतः द्विवार्षिक रूप से आयोजित किया जाता है; सभी निर्णयों में सामान्य सहमति पर महत्व दिया जाता है। दिन-प्रतिदिन के कार्यों को सामान्य परिषद द्वारा नियंत्रित किया जाता है, जिसमें सभी सदस्यों के प्रतिनिधि शामिल होते हैं। महानिदेशक और चार डिप्टी के नेतृत्व में 600 से अधिक कर्मियों का एक सचिवालय, प्रशासनिक, पेशेवर और तकनीकी सेवाएँ प्रदान करता है। विश्व व्यापार संगठन का वार्षिक आय-व्ययक लगभग 220 मिलियन अमेरिकी डॉलर है, जो सदस्यों द्वारा उनके अंतर्राष्ट्रीय व्यापार के अनुपात के आधार पर योगदान दिया जाता है।",332,कृषि
चौधरी चरण सिंह,"चौधरी चरण सिंह (23 दिसंबर 1902 - 29 मई 1987) वह भारत के किसान राजनेता एवं पाँचवें प्रधानमंत्री थे। उन्होंने यह पद 28 जुलाई 1979 से 14 जनवरी 1980 तक संभाला। चौधरी चरण सिंह ने अपना संपूर्ण जीवन भारतीयता और ग्रामीण परिवेश की मर्यादा में जिया। फरवरी 2024 में उन्हें भारत रत्न से सम्मानित करने की घोषणा की गयी।
स्वाधीनता के समय उन्होंने राजनीति में प्रवेश किया। इस दौरान उन्होंने बरेली की जेल से दो डायरी रूपी किताब भी लिखी। स्वतन्त्रता के पश्चात् वह राम मनोहर लोहिया के ग्रामीण सुधार आन्दोलन में लग गए।",94,कृषि
जापान,"जापान (जापानी: 日本; 'निप्पोन' या 'निहोन') एशिया महाद्वीप के पूर्व में स्थित एक द्वीप देश है। जापान चार बड़े और अनेक छोटे द्वीपों का एक समूह है। ये द्वीप एशिया के पूर्वी समुद्रतट, यानी उत्तर पश्चिम प्रशांत महासागर में स्थित हैं।  यह पश्चिम में जापान सागर से घिरा है, और उत्तर में ओखोटस्क सागर से लेकर दक्षिण में पूर्वी चीन सागर और  ताइवान तक फैला हुआ है। 
इसके निकटतम पड़ोसी चीन, कोरिया (उत्तर और दक्षिण कोरिया)  तथा रूस हैं। जापान में वहाँ के मूल निवासियों की जनसंख्या 98.5% है। बाकी 0.5% कोरियाई, 0.4 % चीनी हान तथा 0.6% अन्य लोग है। जापानी लोग अपने देश को ""निप्पोन"" या ""निहोन"" कहते हैं, जिसका मतलब ""सूर्योदय"" है। रिंग ऑफ फायर का हिस्सा, जापान 6852 द्वीपों का एक द्वीपसमूह है, जो 377,975 वर्ग किलोमीटर (144,937 वर्ग मील) में फैला  हुआ है ;  जापान के  पांच मुख्य द्वीप होक्काइडो, होंशू (जिसे जापान की मुख्य भूमि भी कहा जाता है), शिकोकू, क्यूशू और ओकिनावा हैं। जापान की राजधानी टोक्यो है और उसके अन्य बड़े महानगर योकोहामा, ओसाका, नागोया, साप्पोरो, फुकुओका, कोबे और क्योटो (जापान की पूर्ववर्ती राजधानी) हैं।
जापान दुनिया का ग्यारहवां सबसे अधिक जनसंख्या वाला देश है, साथ ही सबसे घनी जनसंख्या वाले और शहरीकृत देशों में से भी  एक है। देश का लगभग तीन-चौथाई भूभाग पहाड़ी है, जिस कारण इसकी 125.36 मिलियन की जनसंख्या संकीर्ण तटीय मैदानों पर केंद्रित है। जापान को 47 प्रशासनिक प्रान्तों और आठ पारंपरिक क्षेत्रों में विभाजित किया गया है। ग्रेटर टोक्यो क्षेत्र 37.4 मिलियन से अधिक निवासियों के साथ दुनिया का सबसे अधिक आबादी वाला महानगरीय क्षेत्र है। 
जापान ऊपरी पुरापाषाण काल (~36,000 ईपू) से ही बसा हुआ है लेकिन जापान देश के बारे में पहला लिखित उल्लेख एक चीनी वृत्तांत हान ग्रंथ में मिलता है जोकि द्वितीय शताब्दी में पूर्ण हुई थी। दूसरी और नौंवीं सदी के बीच कईं जापानी साम्राज्य एक सम्राट के अंदर एकीकृत हो गये जिन्होंने हेइआन-क्यो(आज के समय में जिसे 'क्योटो' कहा जाता है) को अपनी राजधानी घोषित कर दिया। बारहवीं सदी की शुरुआत में",332,कृषि
मेघालय,"मेघालय पूर्वोत्तर भारत का एक राज्य है जिसका शाब्दिक अर्थ है बादलों का घर   । 2016 के अनुसार यहाँ की जनसंख्या 32,11,474 है एवं विस्तार 22,429 वर्ग किलोमीटर के क्षेत्र में है, जिसका लम्बाई से चौड़ाई अनुपात लगभग 3:1 का है। राज्य का दक्षिणी छोर मयमनसिंह एवं सिलहट बांग्लादेशी विभागों से लगता है, पश्चिमी ओर रंगपुर बांग्लादेशी भाग तथा उत्तर एवं पूर्वी ओर भारतीय राज्य असम से घिरा हुआ है। राज्य की राजधानी शिलांग है। भारत में ब्रिटिश राज के समय तत्कालीन ब्रिटिश शाही अधिकारियों द्वारा इसे ""पूर्व का स्काटलैण्ड"" संज्ञा दी गयी थी। मेघालय पहले असम राज्य का ही भाग था, 21 जनवरी 1972 को असम के खासी, गारो एवं जैन्तिया पर्वतीय जिलों को काटकर नया राज्य मेघालय अस्तित्व में लाया गया। यहाँ की आधिकारिक भाषा अंग्रेजी है। इसके अलावा अन्य मुख्यतः बोली जाने वाली भाषाओं में खासी, गारो, प्नार, बियाट, हजोंग एवं बांग्ला आती हैं। इनके अलावा यहाँ हिंदी भी कुछ कुछ बोली समझी जाती है जिसके बोलने वाले मुख्यतः शिलांग में मिलते हैं। भारत के अन्य राज्यों से अलग यहाँ मातृवंशीय प्रणाली चलती है, जिसमें वंशावली माँ (महिला) के नाम से चलती है और सबसे छोटी बेटी अपने माता पिता की देखभाल करती है तथा उसे ही उनकी सारी संपत्ति मिलती है।
यह राज्य भारत का आर्द्रतम क्षेत्र है, जहाँ वार्षिक औसत वर्षा 12,000 मि॰मी॰ (470 इंच) दर्ज हुई है। राज्य का 70% से अधिक क्षेत्र वनाच्छादित है। राज्य में मेघालय उपोष्णकटिबंधीय वन पर्यावरण क्षेत्रों का विस्तार है, यहाँ के पर्वतीय वन उत्तर से दक्षिण के अन्य निचले क्षेत्रों के उष्णकटिबन्धीय वनों से पृथक हैं। ये वन स्तनधारी पशुओ, पक्षियों तथा वृक्षों की जैवविविधता के मामलों में विशेष उल्लेखनीय हैं।
मेघालय में मुख्य रूप से कृषि-आधारित अर्थव्यवस्था(अग्रेरियन) है जिसमें वाणिज्यिक वन उद्योग का अत्यंत महत्त्वपूर्ण स्थान है। यहाँ की मुख्य फसल में आलू, चावल, मक्का, अनान्नास, केला, पपीता एवं दालचीनी, हल्दी आदि बहुत से मसाले, आदि हैं। सेवा क्षेत्र में मुख्यतः अचल संपत्ति एवं बीमा कम्पनियाँ हैं। वर्ष 2012 के लिये मेघालय का सकल राज्य घरेलू उत्पाद ₹16,173 करोड़ (US$2.36 अरब) अनुमानित था। राज्य भूगर्भ संपदाओं की दृष्टि से खनिजों से सम्पन्न है किंतु अभी तक इससे संबंधित कोई उल्लेखनीय उद्योग चालू नहीं हुए हैं।  राज्य में लगभग 1,170 कि॰मी॰ (730 मील) लंबे राष्ट्रीय राजमार्ग बने हैं। यह बांग्लादेश के साथ व्यापार के लिए एक प्रमुख लॉजिस्टिक केंद्र भी है।",383,कृषि
"रेल मंत्रालय, भारत","रेल मंत्रालय, भारत में रेलों के निर्माण और परिवहन को नियंत्रित करने वाला भारत सरकार का एक महत्वपूर्ण मंत्रालय है। भारतीय रेल का प्रभार इसी मंत्रालय के पास है। अश्विनी वैष्णव भारत के वर्तमान रेल मंत्री हैं।",37,कृषि
कलचुरि कालीन बुंदेली समाज और संस्कृति,"बुंदेलखंड के कलचुरियों के समाज में नीति, मर्यादा, धर्मनिष्ठा के साथ युद्धों की अधिकता थी अत: अनिश्चय का वातावरण था। शैवोपासना का प्रसार युवराज देव के समय में हुआ। इस समय शोण नदी के तट पर मत्तमयूर शैवों का बहुत बड़ा मठ बनाया गया। इतिहासकारों के विचार से युवराजदेव के राज में शैव सिद्धांत, शैवागम, शैवाचार्य, शैवमठ मन्दिरों की बाढ़ सी आ गई थी। बुंदेलखंड में ज्ञान साधना के केन्द्रों के रूप में अनेक मठों का निर्माण किया गया। गुर्गी और बिलहारी के मठ और मंदिर इस समय में साहित्य और अन्य विद्याओं की अभूतपूर्व उन्नति। शैवों के साथ सिद्ध भी जुड़े हुए हैं। कदम्ब गुहा शैव-सिद्धों का महत्वपूर्ण स्थान रहा है तथा गोलकी मठ के साथ तो अनेक ग्रामों की आय भी जुड़ी थी। युवराज देव के समय में साहित्य के क्षेत्र में कवि ""राजशेखर' का बुंदेलखंड में आना और ""विद्वशाल भंजिका' नाटक, कर्पूरमंजरी तथा बालरामायण की रचना तत्कालीन साहित्यिक वातावरण को प्रस्तुत करती है। ग्यारवीं शताब्दी में कर्ण ने काशी में ""कर्णमेह' नाम से शिव का प्रसिद्ध प्रसाद बनवाया था। ऐसा ही अमकंटक में चित्रकूट देवालय के नाम से निर्माण किया गया। स्थापत्य और वास्तुकला की दृष्टि से यह उत्कृष्ट कलाकृति है। बारहवीं शताब्दी में चंदेलों की बढ़ती हुई शक्ति के समक्ष कलचुरियों का पराभव हुआ। कलचुरिवंश लगभग तीन सौ वर्ष तक दक्षिण बुंदेलखंड का शासक रहा। इनके मदिरों में शिव मंदिर अधिक है साथ ही सामान्यतयर त्रिदेवों की पूजा भी होती थी। मूर्तियों में अलंकरण का प्रावधान और प्राधान्य था। समाज में विभिन्न वर्गों में उपजातियों का निर्माण इसी काल में हुआ था। क्षत्रिय युद्धों में, वैश्य व्यापार में और ब्राह्मण अपनी जीविका के साधनों के लिए सामंतों के आश्रित तो ये ही साथ ही आचार-विचार और रीतिरिवाजों के कठोरकार रहे थे। कलचुरियों के बाद चंदेलकाल में इसका विस्तार ही हुआ।",294,कृषि
भारत में पर्यावरण की समस्या,"भारत में पर्यावरण की कई समस्या है। वायु प्रदूषण, जल प्रदूषण, कचरा, और प्राकृतिक पर्यावरण के प्रदूषण भारत के लिए चुनौतियाँ हैं। पर्यावरण की समस्या की परिस्थिति 1947 से 1995 तक बहुत ही खराब थी।  1995 से २०१० के बीच विश्व बैंक के विशेषज्ञों के अध्ययन के अनुसार, अपने पर्यावरण के मुद्दों को संबोधित करने और अपने पर्यावरण की गुणवत्ता में सुधार लाने में भारत दुनिया में सबसे तेजी से प्रगति कर रहा है। फिर भी, भारत विकसित अर्थव्यवस्थाओं वाले देशों के स्तर तक आने में इसी तरह के पर्यावरण की गुणवत्ता तक पहुँचने के लिए एक लंबा रास्ता तय करना है।
भारत के लिए एक बड़ी चुनौती और अवसर है। पर्यावरण की समस्या का, बीमारी, स्वास्थ्य के मुद्दों और भारत के लिए लंबे समय तक आजीविका पर प्रभाव का मुख्य कारण हैं।",133,कृषि
साम्राज्यवाद,"साम्राज्यवाद (Imperialism) वह दृष्टिकोण है जिसके अनुसार कोई महत्त्वाकांक्षी राष्ट्र अपनी शक्ति और गौरव को बढ़ाने के लिए अन्य देशों के प्राकृतिक और मानवीय संसाधनों पर अपना नियंत्रण स्थापित कर लेता है। यह हस्तक्षेप राजनीतिक, आर्थिक, सांस्कृतिक या अन्य किसी भी प्रकार का हो सकता है। इसका सबसे प्रत्यक्ष रूप किसी क्षेत्र को अपने राजनीतिक अधिकार में ले लेना एवं उस क्षेत्र के निवासियों को विविध अधिकारों से वंचित करना है। देश के नियंत्रित क्षेत्रों को साम्राज्य कहा जाता है। साम्राज्यवादी नीति के अन्तर्गत एक राष्ट्र-राज्य (Nation State) अपनी सीमाओं के बाहर जाकर दूसरे देशों और राज्यों में हस्तक्षेप करता है।
साम्राज्यवाद का विज्ञानसम्मत सिद्धांत लेनिन ने विकसित किया था। लेनिन ने 1916 में अपनी पुस्तक ""साम्राज्यवाद पूंजीवाद का अंतिम चरण"" में लिखा कि साम्राज्यवाद एक निश्चित आर्थिक अवस्था है जो पूंजीवाद के चरम विकास के समय उत्पन्न होती है। जिन राष्ट्रों में पूंजीवाद का चरमविकास नहीं हुआ वहाँ साम्राज्यवाद को ही लेनिन ने समाजवादी क्रांति की पूर्ववेला माना है। चार्ल्स ए-बेयर्ड के अनुसार ""सभ्य राष्ट्रों की कमजोर एवं पिछड़े लोगों पर शासन करने की इच्छा व नीति ही साम्राज्यवाद कहलाती है।""",182,कृषि
केरल का भोजन,"केरलीयों का प्रमुख भोजन चावल है। मलयाली साग-सब्जियाँ, मछली, मांस, अंडा इत्यादि से बनी सब्जियों से मिलाकर चावल खाना पसन्द करते हैं। गेहूँ, मैदा आदि भी केरलीयों को प्रिय है। यहाँ ऐसे पकवान प्रिय हैं जो भाप में पकाये जाते हैं या फिर तेल में तले जाते हैं। मीठी खीर भी यहाँ पसन्द की जाती है। कंदमूलों को पकाकर बनाये जाने वाले खाद्य भी यहाँ खाये जाते हैं। आजकल केरलीयों के खाद्य पदार्थों, खाद्य संस्कारों तथा पाक कला में ऐसा परिवर्तन आया है जो भारत के अन्य क्षेत्रों के प्रभाव का परिणाम है, ओपनिवेशिकता के परिणाम स्वरूप विदेशी प्रभाव भी इसका कारण है।",103,कृषि
अस्पृश्यता,"अस्पृश्यता का शाब्दिक अर्थ है - न छूना। इसे सामान्य भाषा में 'छूआ-छूत' की समस्या भी कहते हैं। अस्पृश्यता का अर्थ है किसी व्यक्ति या समूह के सभी लोगों  के शरीर को सीधे छूने से बचना या रोकना। ये मान्यता है कि अस्पृश्य लोगों से छूने, यहाँ तक कि उनकी परछाई भी पड़ने से उच्च जाति के लोग 'अशुद्ध' हो जाते हैं और अपनी शुद्धता वापस पाने के लिये उन्हें पवित्र गंगा-जल से स्नान करना पड़ता है। भारत में अस्पृश्यता की प्रथा को संविधान के अनुच्छेद 17 के अंतर्गत एक दंडनीय अपराध घोषित कर दिया गया है। अनुच्छेद 17 निम्नलिखित है-

 'अस्पृश्यता' का अन्त किया जाता है और उसका किसी भी रूप में आचरण निषिद्ध किया जाता है। 'अस्पृश्यता' से उपजी किसी निर्योग्यता को लागू करना अपराध होगा जो विधि के अनुसार दण्डनीय होगा।
संवैधानिक प्रावधानों के अतिरिक्त अस्पृश्यता के उन्मूलन के लिये कुछ विधिक प्रावधान भी किये गए हैं –

(१) सिविल अधिकार संरक्षण अधिनियम- संसद ने अस्पृश्यता के उन्मूलन के लिये अस्पृश्यता (अपराध) अधिनियम, 1955 पारित किया तथा 1976 में इसका संशोधन कर इसका नाम ‘सिविल अधिकार संरक्षण अधिनियम’ कर दिया गया। यह अधिनियम अस्पृश्यता को एक दण्डनीय अपराध के रूप में संबोधित करता है। यह अस्पृश्यता से उत्पन्न होने वाली किसी भी प्रकार की अक्षमता को लागू करने के लिए दण्ड का भी आदेश देता है।
(२) अनुसूचित जाति एवं जनजाति (उत्पीड़न निवारण) अधिनियम,1989 के तहत प्रथम बार ‘उत्पीड़न’ शब्द की व्यापक व्याख्या की गई है। केन्द्र सरकार ने इस अधिनियम से प्राप्त शक्तियों का प्रयोग करते हुए 1995 में एक नियमावली का निर्माण भी किया है।
(३) 2015 में उपर्युक्त अधिनियम में संशोधन के माध्यम से पुराने प्रावधानों को और अधिक सख्त कर दिया गया है। इसमें उत्पीड़न की परिभाषा में कई और कृत्यों, जैसे- सिर व मूंछ मूँड़ना, चप्पलों की माला पहनाना, जनजातीय महिलाओं को देवदासी बनाना आदि को भी शामिल किया गया है। इसमें मामलों के त्वरित निवारण के लिये विशेष अदालतों के गठन का भी प्रावधान किया गया है।
अस्पृश्यता की उत्पत्ति और उसकी ऐतिहासिकता पर अब भी बहस होती है। मनु के मत में शूद्र अछूत नहीं हैं जिसे भीमराव अम्बेडकर ने भी स्वीकार किया है।
भीमराव आम्बेडकर का मानना था कि अस्पृश्यता कम से कम 400 ई. से है आज संसार के प्रत्येक क्षेत्र में चाहे वह राजनीतिक हो अथवा आर्थिक, धार्मिक हो या सामाजिक, सर्वत्र अस्पृश्यता के दर्शन किए जा सकते हैं। अमेरिका, इंग्लैंड, जापान आदि यद्यपि वैज्ञानिक दृष्टिकोण से विकसित और संपन्न देश हैं किन्तु अस्पृश्यता के रोग में वे भी ग्रस्त हैं।[उद्धरण चाहिए] अमेरिका जैसे महान राष्ट्र में काले एवं गोरे लोगों का भेदभाव आज भी बना हुआ है।",431,कृषि
बैंक,"बैंक उस वित्तीय संस्था को कहते हैं जो जनता से धनराशि जमा करने तथा जनता को ऋण देने का काम करता है। लोग अपनी अपनी बचत राशि को सुरक्षा की दृष्टि से अथवा ब्याज कमाने हेतु इन संस्थाओं में धनराशि जमा करते और आवश्यकतानुसार समय समय पर निकालते रहते हैं। बैंक इस प्रकार जमा से प्राप्त राशि को व्यापारियों एवं व्यवसायियों को ऋण देकर ब्याज कमाते हैं। आर्थिक आयोजन के वर्तमान युग में कृषि, उद्योग एवं व्यापार के विकास के लिए बैंक एवं बैंकिंग व्यवस्था एक अनिवार्य आवश्यकता मानी जाती है।
राशि जमा रखने तथा ऋण प्रदान करने के अतिरिक्त बैंक अन्य काम भी करते हैं जैसे, सुरक्षा के लिए लोगों से उनके आभूषण आदि बहुमूल्य वस्तुएँ जमा रखना, अपने ग्राहकों के लिए उनके चेकों का संग्रहण करना, व्यापारिक बिलों की कटौती करना, एजेंसी का काम करना, गुप्त रीति से ग्राहकों की आर्थिक स्थिति की जानकारी लेना देना। अत: बैंक केवल मुद्रा का लेन देन ही नहीं करते वरन् साख का व्यवहार भी करते हैं। इसीलिए बैंक को साख का सृजनकर्ता भी कहा जाता है। बैंक देश की बिखरी और निठल्ली संपत्ति को केंद्रित करके देश में उत्पादन के कार्यों में लगाते हैं जिससे पूँजी निर्माण को प्रोत्साहन मिलता है और उत्पादन की प्रगति में सहायता मिलती है।
भारतीय बैंकिग कंपनी अधिनियम, १९४९ के अंतर्गत बैंक की परिभाषा निम्न शब्दों में दी गई हैं:

ऋण देना और विनियोग के लिए सामान्य जनता से राशि जमा करना तथा चेकों, ड्राफ्टों तथा आदेशों द्वारा माँगने पर उस राशि का भुगतान करना बैंकिंग व्यवसाय कहलाता है और इस व्यवसाय को करनेवाली संस्था बैंक कहलाती है।
एक ही बैंक के लिए व्यापार, वाणिज्य, उद्योग तथा कृषि की समुचित वित्तव्यवस्था करना असंभव नहीं तो कठिन अवश्य होता है। अतएव विशिष्ट कार्यों के लिए अलग अलग बैंक स्थापित किए जाते हैं जैसे व्यापारिक बैंक, कृषि बैंक, औद्योगिक बैंक, विदेशी विनिमय बैंक तथा बचत बैंक। इन सब प्रकार के बैंकों को नियमपूर्वक चलाने तथा उनमें पारस्परिक तालमेल बनाए रखने के लिए केंद्रीय बैंक होता है जो देश भर की बैंकिंग व्यवस्था का संचालन करता है।
समय के साथ कई अन्य वित्तीय गतिविधियाँ जुड़ गईं। उदाहरण के लिए बैंक वित्तीय बाजारों में महत्वपूर्ण खिलाडी हैं और निवेश फंड जैसे वित्तीय सेवाओं की पेशकश कर रहे हैं। जापान में बैंक को आमतौर पर पार शेयर होल्डिंग इकाई (ज़ाइबत्सू) के रूप में पहचाना जाता है। फ़्रांस में अधिकांश बैंक अपने ग्राहकों को बिमा सेवा प्रदान करते हैं।",397,कृषि
प्राचीन मिस्र,"प्राचीन मिस्र, नील नदी के निचले हिस्से के किनारे केन्द्रित पूर्व उत्तरी अफ्रीका की एक प्राचीन सभ्यता थी, जो अब आधुनिक देश मिस्र है। यह सभ्यता 3150 ई.पू. के आस-पास, प्रथम फैरो के शासन के तहत ऊपरी और निचले मिस्र के राजनीतिक एकीकरण के साथ समाहित हुई और अगली तीन सदियों में विकसित होती रही. इसका इतिहास स्थिर राज्यों की एक श्रृंखला से निर्मित है, जो सम्बंधित अस्थिरता के काल द्वारा विभाजित है, जिसे मध्यवर्ती काल के रूप में जाना जाता है। प्राचीन मिस्र नविन साम्राज्य के दौरान अपने चोटी पर पहुँची, जिसके बाद इसने मंद पतन की अवधि में प्रवेश किया। इस उत्तरार्ध काल के दौरान मिस्र पर कई विदेशी शक्तियों ने विजय प्राप्त की और फ़ैरो का शासन आधिकारिक तौर पर 31 ई.पू. में तब समाप्त हो गया, जब प्रारम्भिक रोमन साम्राज्य ने मिस्र पर विजय प्राप्त की और इसे अपना एक प्रान्त बना लिया।
प्राचीन मिस्र की सभ्यता की सफलता, नील नदी घाटी की परिस्थितियों के अनुकूल ढलने की क्षमता से आंशिक रूप से प्रभावित थी। इस उपजाऊ घाटी में, उम्मीद के मुताबिक बाढ़ और नियंत्रित सिंचाई के कारण आवश्यकता से अधिक फसल होती थी, जिसने सामाजिक विकास और संस्कृति को बढ़ावा दिया. संसाधनों की अधिकता के कारण, प्रशासन ने घाटी और आस-पास के रेगिस्तानी क्षेत्रों में खनिज दोहन, एक स्वतंत्र लेखन प्रणाली के प्रारम्भिक विकास, सामूहिक निर्माण और कृषि परियोजनाओं का संगठन, आस-पास के क्षेत्रों के साथ व्यापार और विदेशी दुश्मनों को हराने और मिस्र के प्रभुत्व को मज़बूत करने का इरादा रखने वाली सेना को प्रायोजित किया। इन गतिविधियों को प्रेरित और आयोजित करना संभ्रांत लेखकों, धार्मिक नेताओं और प्रशासकों की नौकरशाही थी, जो एक फ़ैरो के शासन के अधीन थे, जिसने धार्मिक विश्वासों की एक विस्तृत प्रणाली के संदर्भ में मिस्र के लोगों की एकता और सहयोग को सुनिश्चित किया।
प्राचीन मिस्र के लोगों की कई उपलब्धियों में शामिल है उत्खनन, सर्वेक्षण और निर्माण की तकनीक जिसने विशालकाय पिरामिड, मंदिर और ओबिलिस्क के निर्माण में मदद की; गणित की एक प्रणाली, एक व्यावहारिक और कारगर चिकित्सा प्रणाली, सिंचाई व्यवस्था और कृषि उत्पादन तकनीक, प्रथम ज्ञात पोत, मिस्र के मिट्टी के बर्तन और कांच प्रौद्योगिकी, साहित्य के नए रूप और ज्ञात, सबसे प्रारम्भिक शांति संधि. मिस्र ने एक स्थायी विरासत छोड़ी. इसकी कला और स्थापत्य को व्यापक रूप से अपनाया गया और इसकी प्राचीन वस्तुओं को दुनिया के दूसरे कोने तक ले जाया गया। इसके विशाल खंडहरों ने यात्रियों और लेखकों की कल्पना को सदियों तक प्रेरित किया। प्रारम्भिक आधुनिक काल के दौरान प्राचीन वस्तुओं और खुदाई के प्रति एक नए सम्मान ने मिस्र और दुनिया के लिए मिस्र सभ्यता की वैज्ञानिक पड़ताल और उसकी सांस्कृतिक विरासत की अपेक्षाकृत अधिक प्रशंसा को प्रेरित किया।",439,कृषि
अशासकीय संस्था,"गैर सरकारी संगठन (NGO) एक ऐसा शब्द है जो बिना किसी सरकार  की भागीदारी या प्रतिनिधित्व के साथ प्राकृतिक या कानूनी व्यक्तियों के द्वारा बनाए गए विधिवत संगठित गैर सरकारी संगठनों को संदर्भित करने के लिए व्यापक रूप से स्वीकार किया गया है। उन मामले में जिनमें गैर सरकारी संगठन पूरी तरह से या आंशिक रूप से सरकारों द्वारा निधिबद्ध होते हैं, NGO अपना गैर-सरकारी ओहदा बनाए रखता है और सरकारी प्रतिनिधिओं को संगठन में सदस्यता से बाहर रखता है। शब्द इंटरगवर्नमेंटल ओर्गेनाइज़ेशन के विपरीत, ""गैर सरकारी संगठन"" एक आम उपयोग का शब्द है, लेकिन एक कानूनी परिभाषा नहीं है। कई न्यायालयों में इस प्रकार के संगठनों को ""नागरिक समाज संगठन"" के रूप में परिभाषित किया जाता है या अन्य नामों से निर्दिष्ट किया जाता है।
अनुमान है कि अंतरराष्ट्रीय स्तर पर सक्रिय गैर सरकारी संगठनों की संख्या 40,000 है। राष्ट्रीय संख्या और भी अधिक है: रूस में 277,000 गैर सरकारी संगठन हैं। भारत में 1 मिलियन और 2 मिलियन के बीच गैर सरकारी संगठन होने का अनुमान है।",169,कृषि
संयुक्त राज्य संविधान,"संयुक्त राज्य अमेरिका का संविधान, संयुक्त राज्य अमेरिका का सर्वोच्च कानून है। 'नई दुनिया' की स्वतंत्रता की घोषणा के उपरांत जिस संविधान का निर्माण हुआ उसने न सिर्फ अमेरिकी जनता और राष्ट्र को एक सूत्र में बांधा बल्कि विश्व के समक्ष एक आदर्श भी स्थापित किया। अमेरिकी संविधान विश्व का पहला लिखा हुआ संविधान है जिसमें राज्य के स्वरूप, नागरिकों के अधिकार शक्तियों के पृथक्करण का सिद्धान्त तथा न्यायिक पुनरावलोकन (judicial review) जैसे पहलू शामिल किये गये।
अमेरिका का संविधान एक लिखित संविधान है। सन् 1789 में लागू होने से लेकर आज तक यह बदलते परिवेश व आवश्यकताओं के अनुरूप निरन्तर परिवर्तित तथा विकसित होता  रहा हैं। चार्ल्स ए. बीयर्ड के मतानुसार "" अमेरिका का संविधान एक मुद्रित दस्तावेज है जिसकी व्याख्या न्यायिक निर्णयों, पूर्व घटनाओं और व्यवहारों द्वारा की जाती है और जिसे समझ और आकांक्षाओं द्वारा आलोकित किया जाता है।  
17 सितंबर 1787 में, संवैधानिक कन्वेंशन फिलाडेल्फिया (पेनसिलवेनिया) और ग्यारह राज्यों में सम्मेलनों की पुष्टि के द्वारा संविधान को अपनाया गया था। यह 4 मार्च 1789 को प्रभावी हुआ।
संविधान को अपनाने के बाद में भी उसमें सत्ताइस (27) बार संशोधन किया गया है। पहले दस संशोधनों (बाकी दो के साथ जो कि उस समय मंजूर नहीं हुए) 25 सितंबर 1789 को कांग्रेस द्वारा प्रस्तावित किए गए थे और 15 दिसंबर, 1791 पर अमेरिका की आवश्यक तीन चौथाई द्वारा पुष्टि की गई। ये पहले दस संशोधन 'बिल ऑफ राइट्स' के नाम से जाने जाते हैं।",237,कृषि
आदिवासी,"आदिवासी शब्द का प्रयोग किसी भौगोलिक क्षेत्र के उन निवासियों के लिए किया जाता है जिनका उस भौगोलिक क्षेत्र से ज्ञात इतिहास में सबसे पुराना सम्बन्ध रहा हो। परन्तु संसार के विभिन्न भूभागों में जहाँ अलग-अलग धाराओं में अलग-अलग क्षेत्रों से आकर लोग बसे हों उस विशिष्ट भाग के प्राचीनतम अथवा प्राचीन निवासियों के लिए भी इस शब्द का उपयोग किया जाता है। इन्हें स्वदेशी लोग और मूलनिवासी भी कहा जाता है। 

आदिवासियों की जनसंख्या का अनुमान 250 मिलियन से 600 मिलियन तक है। अंटार्कटिका को छोड़कर दुनिया के हर बसे हुए जलवायु क्षेत्र और महाद्वीप में लगभग 5,000 विशिष्ट आदिवासी लोग फैले हुए हैं। अधिकांश आदिवासी जिस राज्य या पारंपरिक क्षेत्र में रहते हैं, वहां अल्पसंख्यक हैं और उन्होंने अन्य समूहों, विशेषकर गैर-आदिवासी लोगों के प्रभुत्व का अनुभव किया है।
आदिवासियों के अधिकारों को राष्ट्रीय कानून, सन्धियों और अंतर्राष्ट्रीय कानून में रेखांकित किया गया है। स्वदेशी और जनजातीय लोगों पर 1989 का अंतर्राष्ट्रीय श्रम संगठन (आईएलओ) कन्वेंशन आदिवासी लोगों को भेदभाव से बचाता है और विकास, प्रथागत कानूनों, भूमि, क्षेत्रों और संसाधनों, रोजगार, शिक्षा और स्वास्थ्य के उनके अधिकारों को निर्दिष्ट करता है। 2007 में, संयुक्त राष्ट्र (यूएन) ने आदिवासी लोगों के अधिकारों पर एक घोषणा को अपनाया जिसमें उनके आत्मनिर्णय के अधिकार और उनकी संस्कृतियों, पहचान, भाषाओं, समारोहों की रक्षा और रोजगार, स्वास्थ्य, शिक्षा और प्राकृतिक संसाधनों तक पहुंच शामिल थी।
स्वदेशी लोग अपनी संप्रभुता, आर्थिक कल्याण, भाषाओं, सांस्कृतिक विरासत और उन संसाधनों तक पहुंच के लिए खतरों का सामना कर रहे हैं जिन पर उनकी संस्कृतियां निर्भर हैं। 21वीं सदी में, आदिवासी समूहों और आदिवासी लोगों के अधिवक्ताओं ने आदिवासियों के अधिकारों के कई स्पष्ट उल्लंघनों को उजागर किया है।",273,कृषि
समोआ,"समोआ, आधिकारिक रूप से स्वतंत्र समोआ राज्य, आईपीए: /səˈmoʊə/ को पहले पश्चिमी समोआ और जर्मन समोआ के रूप में जाना जाता था, जो दक्षिणी प्रशांत महासागर के समोआई द्वीप के पश्चिमी भाग में एक शासित देश है। यह न्यूजीलैंड से 1962 में स्वतंत्र हुआ। समोआ के दो मुख्य द्वीपों में उपोलु और सवाई'इ, पोलीनेशिया में सबसे बड़े द्वीपों में एक, हैं। राजधानी शहर एपिया और फलेओलो अंतर्राष्ट्रीय हवाई अड्डा उपोलु के द्वीप पर स्थित हैं।
15 दिसम्बर 1976 को समोआ को संयुक्त राष्ट्र संघ में शामिल किया गया। समोआवासियों के समुद्री कार्य संबंधी योग्यता के कारण 20वीं सदी से पहले यूरोपीय खोजकर्ताओं द्वारा अमेरिकी समोआ सहित पूरे द्वीप समूह को नाविकों का द्वीप कहा जाता था।",116,कृषि
प्रदूषण,"'प्रदूषण' पर्यावरण में दूषक पदार्थों के प्रवेश के कारण प्राकृतिक संतुलन में पैदा होने वाले दोष को कहते हैं। प्रदूषण पर्यावरण को और जीव-जन्तुओं को नुकसान पहुँचाते हैं। प्रदूषण का अर्थ है -'वायु, जल, मिट्टी आदि का अवांछित द्रव्यों से दूषित होना', जिसका सजीवों पर प्रत्यक्ष रूप से विपरीत प्रभाव पड़ता है तथा पारितन्त्र|पारिस्थितिक तन्त्र को नुकसान द्वारा अन्य अप्रत्यक्ष प्रभाव पड़ते हैं। वर्तमान समय में पर्यावरणीय अवनयन का यह एक प्रमुख कारण है।
प्रकृति द्वारा निर्मित वस्तुओं के अवशेष को जब मानव निर्मित वस्तुओं के अवशेष के साथ मिला दिया जाता है तब दूषक पदार्थों का निर्माण होता है। दूषक पदार्थों का पुनर्चक्रण नही किया जा सकता है।
किसी भी कार्य को पूर्ण करने के पश्चात् अवशेषों को पृथक रखने से इनका पुनःचक्रण वस्तु का वस्तु  एवम् उर्जा में किया जाता है।
पृथ्वी का वातावरण स्तरीय है। पृथ्वी के नजदीक लगभग 50 किमी ऊँचाई पर स्ट्रेटोस्फीयर है जिसमें ओजोन स्तर होता है। यह स्तर सूर्यप्रकाश की पराबैगनी (UV) किरणों को शोषित कर उसे पृथ्वी तक पहुँचने से रोकता है। आज ओजोन स्तर का तेजी से विघटन हो रहा है, वातावरण में स्थित क्लोरोफ्लोरो कार्बन (CFC) गैस के कारण ओजोन स्तर का विघटन हो रहा है।
यह सर्वप्रथम [1980] के वर्ष में नोट किया गया की ओजोन स्तर का विघटन सम्पूर्ण पृथ्वी के चारों ओर हो रहा है। दक्षिण ध्रुव विस्तारों में ओजोन स्तर का विघटन 40%-50% हुआ है। इस विशाल घटना को ओजोन छिद्र (ओजोन होल) कहतें है। मानव आवास वाले विस्तारों में भी ओजोन छिद्रों के फैलने की संभावना हो सकता‌ है
ओजोन स्तर के घटने के कारण ध्रुवीय प्रदेशों पर जमा बर्फ पिघलने लगी है तथा मानव को अनेक प्रकार के चर्म रोगों का सामना करना पड़ रहा है।
ये रेफ्रिजरेटर और एयरकण्डीशनर में से उपयोग में होने वाले फ़्रियोन और [क्लोरोफ्लोरो कार्बन] (CFC) गैस के कारण उत्पन्न हो रही समस्या है। आज हमारा वातावरण दूषित हो गया है। वाहनों तथा फैक्ट्रियों से निकलने वाले गैसों के कारण हवा (वायु) प्रदूषित होती है। यह सच है कि पर्यावरण
मानव कृतियों से निकलने वाले कचरे को नदियों में छोड़ा जाता है, जिससे जल प्रदूषण होता है। लोंगों द्वारा बनाये गये अवशेष को पृथक न करने के कारण बने कचरे को फेंके जाने से भूमि (जमीन) प्रदूषण होता है।
प्रदुषण कई प्रकार के होते है :-
(1)जल प्रदुषण 
(2)वायु प्रदुषण 
(3)ध्वनि प्रदुषण
(4) मृदा प्रदूषण आदि।",387,कृषि
भर्ती,"भर्ती (recruitment) नियुक्ति के लिए किसी योग्य व्यक्ति लुभाना (आकर्षित करना), जाँच करना, चयन करना और पदनियुक्ति की एक प्रक्रिया है। सामरिक स्तर पर यह नियोक्ता ब्राण्ड के विकास में शामिल हों जिसमें कर्मचारी भेण्ट भी शामिल है। नोटिफिकेशन जारी हो चुका है योगता 12 पास होनी चाहिए",48,कृषि
ऑस्ट्रेलिया,"ऑस्ट्रेलिया (अंग्रेज़ी: Australia), सरकारी तौर पर ऑस्ट्रेलियाई राष्ट्रमंडल दक्षिणी गोलार्द्ध के महाद्वीप के अर्न्तगत एक देश है जो दुनिया का सबसे छोटा महाद्वीप भी है और दुनिया का सबसे बड़ा द्वीप भी, जिसमे तस्मानिया और कई अन्य द्वीप हिंद और प्रशांत महासागर में है।N4 ऑस्ट्रेलिया एकमात्र ऐसी जगह है जिसे एक ही साथ महाद्वीप, एक राष्ट्र और एक द्वीप माना जाता है। पड़ोसी देश उत्तर में इंडोनेशिया, पूर्वी तिमोर और पापुआ न्यू गिनी, उत्तर पूर्व में सोलोमन द्वीप, वानुअतु और न्यू कैलेडोनिया और दक्षिणपूर्व में न्यूजीलैंड है।
18वी सदी के आदिकाल में जब यूरोपियन अवस्थापन प्रारंभ हुआ था उसके भी लगभग 40 हज़ार वर्ष पहले, ऑस्ट्रेलियाई महाद्वीप और तस्मानिया की खोज अलग-अलग देशो के करीब 250 स्वदेशी ऑस्ट्रेलियाईयो ने की थी। तत्कालिक उत्तर से मछुआरो के छिटपुट भ्रमण और होलैंडवासियो द्वारा 1606, में यूरोप की खोज के बाद,1770 में ऑस्ट्रेलिया के अर्द्वपूर्वी भाग पर अंग्रेजों का कब्ज़ा हो गया और 26 जनवरी 1788 में इसका निपटारा ""देश निकला"" दण्डस्वरुप बने न्यू साउथ वेल्स नगर के रूप में हुआ। इन वर्षों में जनसंख्या में तीव्र गति से वृद्धि हुई और महाद्वीप का पता चला,19वी सदी के दौरान दूसरे पांच बड़े स्वयं-शासित शीर्ष नगर की स्थापना की गई।
1 जनवरी 1901 को, छ: नगर महासंघ हो गए और ऑस्ट्रेलियाई राष्ट्रमंडल का गठन हुआ। महासंघ के समय से लेकर ऑस्ट्रेलिया ने एक स्थायी उदार प्रजातांत्रिक राजनैतिक व्यवस्था का निर्वहन किया और प्रभुता संपन्न राष्ट्र बना रहा। जनसंख्या 21.7मिलियन (दस लाख) से थोडा ही ऊपर है, साथ ही लगभग 60% जनसंख्या मुख्य राज्यों सिडनी, मेलबर्न, ब्रिस्बेन, पर्थ और एडिलेड में केन्द्रित है। राष्ट्र की राजधानी केनबर्रा है जो ऑस्ट्रेलियाई प्रधान प्रदेश (ACT) में अवस्थित है।
प्रौद्योगिक रूप से उन्नत और औद्योगिक ऑस्ट्रेलिया एक समृद्ध बहुसांस्कृतिक राष्ट्र है और इसका कई राष्ट्रों की तुलना में इन क्षत्रों में प्रदर्शन उत्कृष्ट रहा है जैसे स्वास्थ्य, आयु संभाव्यता, जीवन-स्तर, मानव विकास, जन शिक्षा, आर्थिक स्वतंत्रता और मूलभूत अधिकारों की रक्षा और राजनैतिक अधिकार. ऑस्ट्रेलियाई शहरों को जीवन कुशलता, सांस्कृतिक प्रस्तावों और जीवन-स्तर के क्षेत्र में दुनिया में उच्च स्थान दिया जाता है। यह कई संगठनों जैसे संयुक्त राष्ट्र, जी-20मुख्य अर्थव्यवस्थाएँ, राष्ट्र मंडल देशों, ANZUS, OECD और विश्व व्यापार संगठन (WTO) का सदस्य |",356,कृषि
प्राचीन केरल,,0,कृषि
जैव विविधता,"जैववैविध्य या जैव विविधता पृथ्वी पर जीवन की विविधता और परिवर्तनशीलता है। जैववैविध्य आनुवंशिक (आनुवंशिक परिवर्तनशीलता), प्रजाति (प्रजाति विविधता), और पारितन्त्र (पारितान्त्रिक वैविध्य) स्तर पर भिन्नता का एक माप है। जैव वैविध्य वन्य जीवन और कृषि फसल प्रजातियों में अत्यधिक समृद्ध है, रूप और कार्य में विविध है किन्तु अन्तर्नैभर्यों के कई संजालों के माध्यम से एक तन्त्र में सुक्ष्म रूप में एकीकृत है।
जैववैविध्य पृथ्वी पर समान रूप से वितरित नहीं है; भूमध्य रेखा के पास के क्षेत्र में उष्ण जलवायु और उच्च प्राथमिक उत्पादन के परिणामस्वरूप यह सामान्यतः उष्णकटिबंधीय क्षेत्रों में अधिक होता है। उष्णकटिबन्धीय वन परितन्त्र पृथ्वी पृष्ठ के 10% से कम को आच्छादित करते हैं और इसमें विश्व की लगभग 90% प्रजातियाँ शामिल हैं। सामुद्रिक जैव वैविध्य सामान्यतः पश्चिमी प्रशान्त क्षेत्र में तटों के साथ अधिक होती है, जहाँ समुद्र पृष्ठ तापमान सर्वाधिक होता है, और सभी महासागरों में मध्य अक्षांशीय बन्ध में होता है। प्रजाति वैविध्य में अक्षांशीय ढाल हैं। जैववैविध्य साधारणतः तप्तस्थलों में समूहीकृत होती है, और समय के साथ बढ़ती जा रही है, किन्तु वनोन्मूलन के प्राथमिक परिणाम के रूप में भविष्य में धीमी होने की संभावना होगी। इसमें विकासवादी, पारिस्थितिक और सांस्कृतिक प्रक्रियाएँ शामिल हैं जो जीवन को बनाए रखती हैं।
मानवोद्भव के बाद की अवधि में एक निरन्तर जैव वैविध्य में क्षति और अनुवांशिक वैविध्य के साथ-साथ होलोसीन विलुप्त होने का नाम दिया गया है, और इसे अक्सर षष्ठ सामूहिक विलुप्त होने के रूप में सन्दर्भित किया जाता है। क्षति मुख्य रूप से मानव प्रभावों, विशेष रूप से आवास विनाश के कारण होती है। इसके विपरीत, जैववैविध्य मानव स्वास्थ्य पर कई प्रकार से सकारात्मक प्रभाव डालती है, यद्यपि कुछ नकारात्मक प्रभावों का अध्ययन किया गया है।",275,कृषि
पनामा,"पनामा, जिसका औपचारिक नाम पनामा गणराज्य (स्पेनी: República de Panamá, रेपुब्लिका पानामा) है, मध्य अमेरिका का सबसे दक्षिणतम राष्ट्र है। यह पनामा भूडमरु पर स्थित है, जो उत्तर अमेरिका और दक्षिण अमेरिका के दो महाद्वीपों को धरती की एक पतले डमरू से जोड़ता है। इसके उत्तरपश्चिम में कोस्टा रीका, दक्षिणपूर्व में कोलम्बिया, दक्षिण में प्रशांत महासागर और पूर्व में कैरिबियाई सागर है जो अंध महासागर का एक भाग है। पनामा की राजधानी का नाम पनामा शहर (स्पेनी में Ciudad de Panama, ""सियुदाद दे पानामा"") है। पनामा की जनसंख्या २०१० में ३४,०५,८१३ थी और इसका क्षेत्रफल ७५,५१७ वर्ग किमी है।
पनामा स्पेन का उपनिवेश हुआ करता था लेकिन सन् १८२१ में स्पेन से नाता तोड़कर वह नुएवा ग्रानादा (Nueva Granada), एकुआदोर और वेनेज़ुएला के साथ एक ""ग्रान कोलम्बिया"" नाम के संघ में शामिल हो गया। यह संघ १८३० में टूट गया। नुएवा ग्रानादा एक ही राष्ट्र में जुड़े रहे और इसने अपना नाम बदलकर कोलम्बिया रख लिया। बीसवी सदी के आरम्भ में संयुक्त राज्य अमेरिका पनामा के क्षेत्र में से पनामा नहर बनाना चाहता था, क्योंकि इस से अमेरिका के पूर्वी और पश्चिमी तटों के बीच में समुद्री यातायात को बहुत बड़ा फ़ायदा होने वाला था। अमेरिका के उकसाने पर पनामा में कोलम्बिया से अलगाववाद की लहर उठी और १९०३ में पनामा, कोलम्बिया से अलग होकर एक स्वतन्त्र राष्ट्र बन गया। अमेरिकी सेना के अभियंताओं ने १९०४ और १९१४ के बीच में खुदाई कर के पनामा नहर तैयार कर दी, लेकिन अमेरिका और पनामा के समझौते के अंतर्गत इस नाहर पर अमेरिका का नियंत्रण रहा। यह बात पनामा को खटकती रही और वह अमेरिका से नहर के क्षेत्र की वापसी की मांग करता रहा। अमेरिका ने इस नहर को २०वी शताब्दी के अंत तक पनामा को लौटा दिया।",287,कृषि
मुग़ल साम्राज्य,"मुग़ल साम्राज्य (फ़ारसी: هندوستان), एक इस्लामी तुर्की-मंगोल साम्राज्य था, जो 1526 में शुरू हुआ, जिसने 17 वीं शताब्दी के आखिर में और 18 वीं शताब्दी की शुरुआत तक भारतीय उपमहाद्वीप में शासन किया और 19 वीं शताब्दी के मध्य में समाप्त हुआ। अधिकांश भारतीय उपमहाद्वीप पर मुगल साम्राज्य के अंत के लिए मराठे जिम्मेदार थे।
मुग़ल सम्राट तुर्क-मंगोल पीढ़ी के तैमूरवंशी थे और इन्होंने अति परिष्कृत मिश्रित हिन्द-फारसी संस्कृति को विकसित किया। 1700 के आसपास, अपनी शक्ति की ऊँचाई पर, इसने भारतीय उपमहाद्वीप के अधिकांश भाग को नियंत्रित किया - इसका विस्तार पूर्व में वर्तमान बंगलादेश से पश्चिम में बलूचिस्तान तक और उत्तर में कश्मीर से दक्षिण में कावेरी घाटी तक था। उस समय 44 लाख किमी² (15 लाख मील²) के क्षेत्र पर फैले इस साम्राज्य की जनसंख्या का अनुमान 13 और 15 करोड़ के बीच लगाया गया था। 1725 के बाद इसकी शक्ति में तेज़ी से गिरावट आई। उत्तराधिकार के कलह, कृषि संकट की वजह से स्थानीय विद्रोह, धार्मिक असहिष्णुता का उत्कर्ष और ब्रिटिश उपनिवेशवाद से कमजोर हुए साम्राज्य का अंतिम सम्राट बहादुर ज़फ़र शाह था, जिसका शासन दिल्ली शहर तक सीमित रह गया था। अंग्रेजों ने उसे कैद में रखा और 1857 के भारतीय विद्रोह के बाद ब्रिटिश द्वारा म्यानमार/रगुन निर्वासित कर दिया।
1556 में, जलालुद्दीन मोहम्मद अकबर, जो महान अकबर के नाम से प्रसिद्ध हुआ, के पदग्रहण के साथ इस साम्राज्य का उत्कर्ष शुरू हुआ और सम्राट औरंगज़ेब के निधन के साथ समाप्त हुआ, हालाँकि यह साम्राज्य और 150 साल तक चला। इस समय के दौरान, विभिन्न क्षेत्रों को जोड़ने में एक उच्च केंद्रीकृत प्रशासन निर्मित किया गया था। मुग़लों के सभी महत्वपूर्ण स्मारक, उनके ज्यादातर दृश्य विरासत, इसी अवधि के हैं।",275,कृषि
भारत में कॉफी उत्पादन,"भारत में कॉफ़ी का उत्पादन मुख्य रूप से दक्षिण भारतीय राज्यों के पहाड़ी क्षेत्रों में होता है। यहां कुल 8200 टन कॉफ़ी का उत्पादन होता है जिसमें से कर्नाटक राज्य में अधिकतम 53 प्रतिशत, केरल में 28 प्रतिशत और तमिलनाडु में 11 प्रतिशत उत्पादन होता है। भारतीय कॉफी दुनिया भर की सबसे अच्छी गुणवत्ता की कॉफ़ी मानी जाती है, क्योंकि इसे छाया में उगाया जाता है, इसके बजाय दुनिया भर के अन्य स्थानों में कॉफ़ी को सीधे सूर्य के प्रकाश में उगाया जाता है। भारत में लगभग 250000 लोग कॉफ़ी उगाते हैं; इनमें से 98 प्रतिशत छोटे उत्पादक हैं। 2009 में, भारत का कॉफ़ी उत्पादन दुनिया के कुल उत्पादन का केवल 4.5% था। भारत में उत्पादन की जाने वाली कॉफ़ी का लगभग 80 प्रतिशत हिस्सा निर्यात कर दिया जाता है। निर्यात किये जाने वाले हिस्से का 70 प्रतिशत हिस्सा जर्मनी, रूस संघ, स्पेन, बेल्जियम, स्लोवेनिया, संयुक्त राज्य, जापान, ग्रीस, नीदरलैंड्स और फ्रांस को भेजा जाता है। इटली को कुल निर्यात का 29 प्रतिशत हिस्सा भेजा जाता है। अधिकांश निर्यात स्वेज़ नहर के माध्यम से किया जाता है। 
कॉफी भारत के तीन क्षेत्रों में उगाई जाती है। कर्नाटक, केरल और तमिलनाडु दक्षिणी भारत के पारम्परिक कॉफ़ी उत्पादक क्षेत्र हैं। इसके बाद देश के पूर्वी तट में उड़ीसा और आंध्र प्रदेश के गैर पारम्परिक क्षेत्रों में नए कॉफ़ी उत्पादक क्षेत्रों का विकास हुआ है। तीसरे क्षेत्र में उत्तर पूर्वी भारत के अरुणाचल प्रदेश, नागालैंड, त्रिपुरा, मिजोरम, मेघालय, मणिपुर और आसाम के राज्य शामिल हैं, इन्हें भारत के ""सात बन्धु राज्यों"" के रूप में जाना जाता है। 
भारतीय कॉफी, जिसे अधिकतर दक्षिणी भारत में मानसूनी वर्षा में उगाया जाता है, को ""भारतीय मानसून कॉफ़ी"" भी कहा जाता है। इसके स्वाद ""सर्वश्रेष्ठ भारतीय कॉफ़ी के रूप में परिभाषित किया जाता है, पेसिफिक हाउस का फ्लेवर इसकी विशेषता है, लेकिन यह एक साधारण और नीरस ब्रांड है।"" कॉफ़ी की चार ज्ञात किस्में हैं अरेबिका, रोबस्टा, पहली किस्म जिसे 17 वीं शताब्दी में कर्नाटक के बाबा बुदान पहाड़ी क्षेत्र में शुरू किया गया, का विपणन कई सालों से केंट और S.795 ब्रांड नामों के तहत किया जाता है।अराकुनोमिक्स माडल कोफी कृषि के लिए जाना जाता है",350,कृषि
वैदिक काल,"वैदिक काल प्राचीन भारतीय संस्कृति का एक काल खंड है, जब वेदों की रचना हुई थी। हड़प्पा संस्कृति के पतन के बाद भारत में एक नई सभ्यता का आविर्भाव हुआ। इस सभ्यता की जानकारी के स्रोत वेदों के आधार पर इसे वैदिक सभ्यता का नाम दिया गया। वैदिक काल को दो भागों ऋग्वैदिक काल (1500- 1000 ई. पू.) तथा उत्तर वैदिक काल (1000 - 600 ई. पू.) में बांटा गया जाता है।",72,कृषि
रैयतवाड़ी,रैयतवाड़ी व्यवस्था  1792 ई. में मद्रास प्रैज़िडन्सी के बारामहल जिले में सर्वप्रथम लागू की गई। थॉमस मुनरो 1819 ई. से 1826 ई. के बीच मद्रास का गवर्नर रहा। रैयतवाड़ी व्यवस्था के प्रारंभिक प्रयोग के बाद मुनरो ने इसे 1820 ई. में संपूर्ण मद्रास में लागू कर दिया। इसके तहत कम्पनी तथा रैयतों (किसानों) के बीच सीधा समझौता या सम्बन्ध था। राजस्व के निधार्रण तथा लगान वसूली में किसी जमींदार या बिचौलिये की भूमिका नहीं होती थी। कैप्टन रीड तथा थॉमस मुनरो द्वारा प्रत्येक पंजीकृत किसान को भूमि का स्वामी माना गया। वह राजस्व सीधे कंपनी को देगा और उसे अपनी भूमि के अधिकार से वंचित नहीं किया जा सकता था लेकिन कर न देने की स्थिति में उसे भूमि से वंचित होना पड़ता था। इस व्यवस्था के सैद्धान्तिक पक्ष के तहत खेत की उपज का अनुमान कर उसका आधा राजस्व के रूप में जमा करना पड़ता था।,147,कृषि
सी॰आर॰ चौधरी,"छोटू राम चौधरी (लोकप्रिय रूप से सीआर चौधरी या सीआर साहब कहा जाता है) भारतीय जनता पार्टी के सदस्य हैं और राजस्थान के नागौर निर्वाचन क्षेत्र से भारतीय आम चुनाव 2014 [1] जीते हैं। उन्हें उपभोक्ता मामले, खाद्य और सार्वजनिक वितरण विभाग के राज्य मंत्री का नाम दिया गया। सितंबर 2017 के कैबिनेट विस्तार में, उन्होंने कम्युनिटी और उद्योग मंत्रालय के राज्य मंत्री भी नामित किए। उन्होंने 1 971-19 77 से सरकारी कॉलेज सिरोही, दौसा और अजमेर में कॉलेज व्याख्याता के रूप में करियर शुरू किया। वह एक सेवानिवृत्त भी हैं। 2006-2010 से राजस्थान लोक सेवा आयोग के आईएएस और पूर्व अध्यक्ष।",102,कृषि
वैश्वीकरण,"वैश्वीकरण का शाब्दिक अर्थ स्थानीय या क्षेत्रीय वस्तुओं या घटनाओं के विश्व स्तर पर रूपांतरण की प्रक्रिया है| इसे एक ऐसी प्रक्रिया का वर्णन करने के लिए भी प्रयुक्त किया जा सकता है जिसके द्वारा पूरे विश्व के लोग मिलकर एक समाज बनाते हैं तथा एक साथ कार्य करते हैं। यह प्रक्रिया आर्थिक, तकनीकी, सामाजिक और राजनीतिक ताकतों का एक संयोजन है। वैश्वीकरण का उपयोग अक्सर आर्थिक वैश्वीकरण के सन्दर्भ में किया जाता है, अर्थात व्यापार, विदेशी प्रत्यक्ष निवेश, पूँजी प्रवाह, प्रवास और प्रौद्योगिकी के प्रसार के माध्यम से राष्ट्रीय अर्थव्यवस्था का अन्तरराष्ट्रीय अर्थव्यवस्थाओं में एकीकरण।Open sidebar",97,कृषि
नंदप्रयाग,"नंदप्रयाग एक प्रसिद्ध पर्यटक स्थल एवम् हिन्दू धर्म के प्रसिद्ध पर्वतीय तीर्थों में से एक है। नंदाकिनी तथा अलकनंदा नदियों के संगम पर नन्दप्रयाग स्थित है। यह सागर तल से २८०५ फ़ीट की ऊंचाई पर स्थित है। यहां पवित्र संगम स्थल, चंडिका मंदिर, गोपाल जी मंदिर एवम् शिव मंदिर आदि दर्शनीय है। धार्मिक पंच प्रयागों में से दूसरा नंदप्रयाग अलकनंदा नदी पर वह जगह है जहां अलकनंदा एवं नंदाकिनी नदियों का मिलन होता है। ऐतिहासिक रूप से शहर का महत्व इस बात में है कि यह बद्रीनाथ मंदिर जाते तीर्थयात्रियों का मुख्य पड़ाव स्थान होता है साथ ही यह एक महत्वपूर्ण व्यापारिक स्थल भी है। वर्ष 1803 में आई बाढ़, शहर का सब कुछ बहा ले गयी जिसे एक ऊंची जगह पर पुनर्स्थापित किया गया। नंदप्रयाग का महत्व इस तथ्य से भी है यह स्वाधीनता संग्राम के दौरान ब्रिटिश शासन के विरोध का स्थानीय केंद्र रहा था। यहां के सपूत अनुसूया प्रसाद बहुगुणा का योगदान इसमें तथा कुली बेगार प्रथा की समाप्ति में, सबको हमेशा याद रहेगा।",167,कृषि
इस्लाम,"इस्लाम (अरबी: الإسلام‎ ;  अल-इस्लाम ) एक इब्राहीमी पन्थ है, जो प्रेषित परम्परा से निकला एकेश्वरवादी पन्थ है।इसकी शुरुआत 7वीं सदी के अरबी प्रायद्वीप में हुई  है। इस्लामी परम्परा के अनुसार  अल्लाह के अन्तिम पैगम्बर मुहम्मद के द्वारा मनुष्यों तक पहुँचाई गई अवतरित किताब कुरान की शिक्षा पर आधारित है, तथा इसमें हदीस, सीरत उन-नबी व शरीयत ग्रन्थ शामिल हैं। इस्लाम में सुन्नी, शिया, सूफ़ी  व  अहमदिया समुदाय प्रमुख हैं। इस्लाम की मज़हबी  स्थल मस्जिद कहलाती हैं। अनुयाइयों की कुल आबादी के अनुसार इस्लाम विश्व का दूसरा सबसे बड़ा पन्थ है। विश्व में आज लगभग 1.9 अरब (या 190 करोड़) से 2.0 अरब (200 करोड़) मुसलमान हैं। इनमें से लगभग 85% सुन्नी और लगभग 15% शिया हैं। सबसे अधिक मुसलमान दक्षिण पूर्व एशिया और दक्षिण एशिया के देशों में रहते हैं। मध्य पूर्व, अफ़्रीका और यूरोप में भी मुसलमानों के बहुत समुदाय रहते हैं। विश्व में लगभग 56 देश ऐसे हैं जहाँ मुसलमान बहुसंख्यक हैं। विश्व में कई देश ऐसे भी है। जहाँ की मुसलमान जनसंख्या के बारे में कोई विश्वसनीय जानकारी उपलब्ध नहीं है।",175,कृषि
आयुर्विज्ञान का इतिहास,"सूत्रबद्ध विचारव्यंजन के हेतु आयुर्विज्ञान (मेडिसिन) के क्रमिक विकास को लक्ष्य में रखते हुए इसके इतिहास के तीन भाग किए जा सकते हैं :
(1) आदिम आयुर्विज्ञान
(2) प्राचीन आयुर्विज्ञान
(3) अर्वाचीन आयुर्विज्ञान",33,कृषि
भूमिज,"भूमिज भारत का एक मुंडा जातीय समूह है। वे मुख्य रूप से भारतीय राज्यों पश्चिम बंगाल, ओडिशा और झारखंड में रहते हैं, ज्यादातर पुराने सिंहभूम जिले में। बांग्लादेश में भी एक बड़ी आबादी पाई जाती है। वे भूमिज भाषा या होड़ो भाषा बोलते हैं और लिखने के लिए अल अनल लिपि का उपयोग करते हैं। मुग़ल और ब्रिटिश शासन काल में इन्हें ""चुआड़"" कहा जाता था।",66,कृषि
श्रीलंका की संस्कृति,"ऐसा विश्वास किया जाता है कि राजकुमार विजय और उसके 700 अनुयायी ई. पू. 543 में श्रीलंका में जहाज से उतरे थे। ये लोग ""सिंहल"" कहलाते थे, क्योंकि पहले पहल ""सिंहल"" की उपाधि धारण करने वाले राजा सिंहबाहु से इनका निकट संबंध था। (सिंह को मारने के कारण यह राजा ""सिंहल"" कहलाया)। विजय ही श्रीलंका का पहला राजा था और उसने जिस राज्य की स्थापना की वह करीब 2358 वर्ष तक कायम रहा। बीच में एकाध बार चोल या पांड्य के राजा ने इस पर अधिकार कर लिया किंतु देर-सबेर सिंहलियों ने उन्हें देश से निकाल बाहर किया।",98,कृषि
भीमराव आम्बेडकर,"भीमराव रामजी आम्बेडकर (14 अप्रैल 1891 – 6 दिसंबर 1956), डॉ॰ बाबासाहब आम्बेडकर नाम से लोकप्रिय, भारतीय दलित ( हरिजन ) बहुज्ञ, विधिवेत्ता, अर्थशास्त्री, राजनीतिज्ञ, और समाजसुधारक  थे। उन्होंने दलित (हरिजन समाज)  बौद्ध आंदोलन को प्रेरित किया और अछूतों (दलितों (हरिजनों)) से सामाजिक भेदभाव के विरुद्ध अभियान चलाया था। श्रमिकों, किसानों और महिलाओं के अधिकारों का समर्थन भी किया था। वे स्वतंत्र भारत के प्रथम विधि एवं न्याय मन्त्री,  भारतीय संविधान के जनक एवं भारत गणराज्य के निर्माताओं में  से एक थे।
आम्बेडकर विपुल प्रतिभा के छात्र थे। उन्होंने कोलंबिया विश्वविद्यालय और लंदन स्कूल ऑफ़ इकोनॉमिक्स दोनों ही विश्वविद्यालयों से अर्थशास्त्र में डॉक्टरेट की उपाधियाँ प्राप्त कीं तथा विधि, अर्थशास्त्र और राजनीति विज्ञान में शोध कार्य भी किये थे। व्यावसायिक जीवन के आरम्भिक भाग में ये अर्थशास्त्र के प्रोफेसर रहे एवं वकालत भी की तथा बाद का जीवन राजनीतिक गतिविधियों में अधिक बीता। इसके बाद आम्बेडकर भारत की स्वतंत्रता के लिए प्रचार और चर्चाओं में शामिल हो गए और पत्रिकाओं को प्रकाशित करने, राजनीतिक अधिकारों की वकालत करने और दलितों के लिए सामाजिक स्वतंत्रता की वकालत की और भारत के निर्माण में उनका महत्वपूर्ण योगदान रहा।
हिंदू पंथ में व्याप्त कुरूतियों और छुआछूत की प्रथा से तंग आकार सन 1956 में उन्होंने बौद्ध धर्म अपना लिया था। सन 1990 में, उन्हें भारत रत्न, भारत के सर्वोच्च नागरिक सम्मान से मरणोपरांत सम्मानित किया गया था। 14 अप्रैल को उनका जन्म दिवस आम्बेडकर जयंती के तौर पर भारत समेत दुनिया भर में मनाया जाता है। डॉक्टर आम्बेडकर की विरासत में लोकप्रिय संस्कृति में कई स्मारक और चित्रण शामिल हैं।
भारतीय संविधान के शिल्पकार, आधुनिक भारतीय चिंतक, समाज सुधारक एवं भारत रत्न से सम्मानित बाबासाहेब भीमराव आंबेडकर का निधन 6 दिसंबर 1956 को हुआ. डॉ. भीमराव अंबेडकर द्वारा दिये गए सामाजिक योगदान और उनकी उपलब्धियों को याद करने के लिए हर साल 6 दिसंबर को महापरिनिर्वाण दिवस मनाया जाता है।",307,कृषि
प्रबंधन परामर्श (मैनेजमेंट कंसल्टिंग),"प्रबंधन परामर्श प्राथमिक रूप से मौजूदा व्यावसायिक समस्याओं के विश्लेषण के माध्यम से संगठनो को अपने प्रदर्शन को बेहतर बनाने और सुधार के लिए योजनाओं के विकास में मदद करने की प्रथा और उद्योग दोनों को संकेत करता है।
संगठन कई कारणों से प्रबंधन सलाहकारों की सेवाओं को हासिल करते हैं जिसमें बाहरी (और शायद निष्पक्ष) सलाह हासिल करना और सलाहकारों की विशिष्ट विशेषज्ञता का उपयोग करना भी शामिल है।
कई संगठनों के साथ सम्बन्ध होने और जोखिम होने की वजह से, परामर्श कंपनियों को कथित तौर पर उद्योग की ""बेहतरीन प्रथाओं"" से सचेत रहना पड़ता है हालांकि एक संगठन से दूसरे संगठन में ऐसी प्रथाओं के स्थानांतरण की योग्यता विचाराधीन परिस्थितियों के आधार पर समस्याग्रस्त हो सकती है.
परामर्श कंपनियां संगठनात्मक परिवर्तन प्रबंधन सहयोग, प्रशिक्षण कौशलों का विकास, प्रौद्योगिकी कार्यान्वयन, रणनीति विकास, या परिचालनात्मक सुधार सेवाएं भी प्रदान कर सकती हैं। प्रबंधन सलाहकार आम तौर पर समस्याओं की पहचान के मार्गदर्शन के लिए और व्यावसायिक कार्यों को अधिक प्रभावी या कुशल तरीके से करने के लिए सिफारिशों के आधार के रूप में काम करने के लिए अपने खुद के, स्वामित्व वाले तरीकों या रूपरेखाओं का इस्तेमाल करते हैं।",189,कृषि
कोलकाता,"कोलकाता (बांग्ला: কলকাতা, पूर्व नाम कलकत्ता) भारत के पश्चिम बंगाल राज्य की राजधानी है और भारत के प्रमुख महानगरों में से एक है। प्रशासनिक रूप से यह कोलकाता ज़िले में स्थित है। कोलकाता हुगली नदी के पूर्वी किनारे पर बांग्लादेश की सीमा से 80 किमी दूर बसा हुआ है। यह बंगाल की खाड़ी के शीर्ष तट से 180 किलोमीटर दूर स्थित है। कोलकाता भारत का दूसरा सबसे बड़ा महानगर तथा पाँचवा सबसे बड़ा बन्दरगाह है। इस शहर का इतिहास प्राचीन है। इसके आधुनिक स्वरूप का विकास अंग्रेजो एवं फ्रांस के उपनिवेशवाद के इतिहास से जुड़ा है। आज का कोलकाता आधुनिक भारत के इतिहास की कई गाथाएँ अपने आप में समेटे हुए है। यह नगर भारत के शैक्षिक एवं सांस्कृतिक परिवर्तनों के प्रारम्भिक केन्द्र था। महलों के इस शहर को 'आनन्द का शहर' भी कहा जाता है।
मुग़ल शासन ने विद्रोह को आसानी से दबा दिया, किन्तु उपनिवेशियों का ईंट व मिट्टी से बना सुरक्षात्मक ढाँचा वैसा ही बना रहा और 1700 में यह फ़ोर्ट विलियम कहलाया। 1698 में अंग्रेज़ों ने वे पत्र प्राप्त कर लिए, जिसने उन्हें तीन गाँवों के ज़मींदारी अधिकार कथा Archived 2023-01-20 at the वेबैक मशीन (राजस्व संग्रहण का अधिकार, Archived 2023-01-20 at the वेबैक मशीन वास्तविक स्वामित्व) ख़रीदने का विशेषाधिकार प्रदान कर दिया।
अपनी उत्तम अवस्थिति के कारण कोलकाता को 'पूर्वी भारत का प्रवेश द्वार' भी कहा जाता है। यह रेलमार्गों, वायुमार्गों तथा सड़क मार्गों द्वारा देश के विभिन्न भागों से जुड़ा हुआ है। यह प्रमुख यातायात का केन्द्र, विस्तृत बाजार वितरण केन्द्र, शिक्षा केन्द्र, औद्योगिक केन्द्र तथा व्यापार का केन्द्र है। अजायबघर, चिड़ियाखाना, बिरला तारमंडल, हावड़ा पुल, कालीघाट, फोर्ट विलियम, विक्टोरिया मेमोरियल, विज्ञान नगरी आदि मुख्य दर्शनीय स्थान हैं। कोलकाता के निकट हुगली नदी के दोनों किनारों पर भारतवर्ष के प्रायः अधिकांश जूट के कारखाने अवस्थित हैं। इसके अलावा मोटरगाड़ी तैयार करने का कारखाना, सूती-वस्त्र उद्योग, कागज-उद्योग, विभिन्न प्रकार के इंजीनियरिंग उद्योग, जूता तैयार करने का कारखाना, होजरी उद्योग एवं चाय विक्रय केन्द्र आदि अवस्थित हैं। पूर्वांचल एवं सम्पूर्ण भारतवर्ष का प्रमुख वाणिज्यिक केन्द्र के रूप में कोलकाता का महत्त्व अधिक है।",337,कृषि
कोरिया वन सेवा,"कोरिया फ़ॉरेस्ट सर्विस, खाद्य, कृषि, वानिकी और मत्स्य पालन, खाद्य और ग्रामीण मामलों के मंत्रालय के तहत एक केंद्रीय प्रशासनिक एजेंसी है, जो वनों की सुरक्षा और पोषण, वन संसाधनों में वृद्धि, वन उत्पादों के विकास, वन प्रबंधन और सुधार पर शोध करने के लिए जिम्मेदार है, और डाइजॉन गवर्नमेंट कॉम्प्लेक्स में स्थित है। अतीत में, 1973 से 1986 तक राष्ट्रीय वनीकरण अभियान के दौरान, यह अस्थायी रूप से गृह मंत्रालय (अब आंतरिक और सुरक्षा मंत्रालय) के अधीन था, लेकिन 1987 में कृषि, वानिकी और मत्स्य मंत्रालय में वापस आ गया। हालाँकि, चूंकि एजेंसी का काम पूरी तरह से सफल राष्ट्रीय वनीकरण नीतियों को बनाए रखने और प्रबंधित करने पर केंद्रित था, समय की अवधि के लिए इसकी आवश्यकता के बारे में सवाल उठाए गए थे। वर्तमान में, एजेंसी ने अपनी पहचान को एक में बदल दिया है जो वन संसाधनों के माध्यम से निरंतर आय उत्पन्न करने का प्रयास करती है।
यह सरकारी एजेंसियों में से एक है जो भविष्य में उत्तर-दक्षिण एकीकरण की स्थिति में विस्तार करने की अत्यधिक संभावना है। उत्तर कोरिया में, कई पहाड़ हैं, और यह उम्मीद की जाती है कि माउंट मिंडुंगसन के आसपास केंद्रित वनीकरण परियोजनाओं को बढ़ावा देने के लिए क्षेत्रीय वन कार्यालयों का विस्तार किया जाएगा।
कोरिया राष्ट्रीय उद्यान सेवा, जो पर्यावरण मंत्रालय के अधीन है, का कोरिया वन सेवा के साथ लंबे समय से संघर्ष चल रहा था। दोनों एजेंसियां वन संबंधी कार्यों की प्रभारी हैं, लेकिन विशिष्ट व्यावसायिक उद्देश्यों में अंतर के कारण अक्सर संघर्ष होते थे। जबकि कोरिया वन सेवा वानिकी को बढ़ावा देने के लिए वन विकास में भी निवेश करती है, कोरिया राष्ट्रीय उद्यान सेवा का प्राथमिक उद्देश्य वन संरक्षण है। इसलिए, 2012 में, ""लेट्स गेट अलॉन्ग"" नामक दो संगठनों के बीच एक लेख प्रकाशित हुआ था।
इसके अलावा, इसका सांस्कृतिक विरासत प्रशासन के साथ एक सहकारी संबंध है। पारंपरिक सांस्कृतिक गुणों को बहाल करने, बनाए रखने और मरम्मत करने के लिए उच्च गुणवत्ता वाली लकड़ी आवश्यक है, और विशेष रूप से, कोरियाई पाइन, जिसे ""ग्यूमगांग पाइन"" भी कहा जाता है, अभी भी एक दुर्लभ प्रजाति है। इसलिए, कोरिया फ़ॉरेस्ट सर्विस और कल्चरल हेरिटेज एडमिनिस्ट्रेशन, जिउमगैंग पाइन प्लांटेशन बनाने और प्रबंधित करने के लिए मिलकर काम कर रहे हैं।
संगठन के वर्तमान प्रमुख नाम सुंग-ह्यून हैं, जिन्होंने मई 2022 में अपना कार्यकाल शुरू किया था।",379,कृषि
मधुमक्खी पालन,"मधु, परागकण आदि की प्राप्ति के लिए मधुमक्खियाँ पाली जातीं हैं। यह एक कृषि उद्योग है। मधुमक्खियां फूलों के रस को शहद में बदल देती हैं और उन्हें छत्तों में जमा करती हैं। जंगलों से मधु एकत्र करने की परंपरा लंबे समय से लुप्त हो रही है। बाजार में शहद और इसके उत्पादों की बढ़ती मांग के कारण मधुमक्खी पालन अब एक लाभदायक और आकर्षक उद्यम के रूप में स्थापित हो चला है। मधुमक्खी पालन के उत्पाद के रूप में शहद और मोम आर्थिक दृष्टि से महत्वपूर्ण हैं।
मधुमक्खी कीट वर्ग का सामाजिक प्राणी है जो खुद के बनाए हुए मोम के छत्ते में संघ बनाकर रहता है, जिसमें एक रानी कई सौ नर एवं शेष श्रमिक होते हैं। एक छत्ते में इनकी संख्या लगभग 20हजार से 50हजार तक होती है। इनके छत्ते से प्राप्त शहद बहुत पौष्टिक होता है।",140,कृषि
वनोन्मूलन,"वनोन्मूलन का अर्थ है वनों के क्षेत्रों में बहुत से पेड़ों को जलाया या काटा जाता है ऐसा करने के लिए कई कारण हैं; पेडों और उनसे व्युत्पन्न चारकोल को एक वस्तु के रूप में बेचा जा सकता है और मनुष्य के द्वारा उपयोग में लिया जा सकता है जबकि साफ़ की गयी भूमि को चरागाह (pasture) या मानव आवास के रूप में काम में लिया जा सकता है। पेडों को इस प्रकार से काटने और उन्हें पुनः न लगाने के परिणाम स्वरुप आवास (habitat) को क्षति पहुंची है, जैव विविधता (biodiversity) को नुकसान पहुंचा है और वातावरण में शुष्कता (aridity) बढ़ गयी है। साथ ही अक्सर जिन क्षेत्रों से पेडों को हटा दिया जाता है वे बंजर भूमि में बदल जाते हैं।
आंतरिक मूल्यों के लिए जागरूकता का अभाव या उनकी उपेक्षा, उत्तरदायी मूल्यों की कमी, ढीला वन प्रबन्धन और पर्यावरण के कानून, इतने बड़े पैमाने पर वनोन्मूलन की अनुमति देते हैं। कई देशों में वनोन्मूलन निरंतर की जाती है जिसके परिणामस्वरूप विलोपन (extinction), जलवायु में परिवर्तन, मरुस्थलीकरण (desertification) और स्वदेशी लोगों के विस्थापन जैसी प्रक्रियाएं देखने में आती हैं।",181,कृषि
कोशकर्म,"शब्दकोश निर्माण से सम्बन्धित सकल कार्यों का समुच्चय कोशकर्म या कोशविद्या (Lexicography) कहलाती है। इस कार्य में प्रवीण लोग कोशकार (lexicographer) कहलाते हैं।
विषयों की दृष्टि से शब्दकोशों के वर्ग या विभाग बनाना कठिन है। अलग-अलग कोशकर अपनी समझ के अनुसार इस प्रकार के विषयविभाग बनाया करते थे। उनका न तो कोई निश्चित क्रम होता था और न हो ही सकता था। इसलिए लोगों को प्रायः सारा कोश कंठस्थ करना पड़ता था। इसी कारण पाश्चात्य देशों में शब्दकोश अक्षरक्रम से बनने लगे। ऐसे कोश रटने नहीं पड़ते थे और आवश्यकतानुसार जब जिसका जी चाहता था, तब वह उसका उपयोग कर सकता था। आजकल प्रायः सभी देशों और सभी भाषाओं में कोश के क्षेत्र मे इसी क्रम को प्रयोग होने लगा है : जो जिज्ञासु की दृष्टि से सबसे अधिक सुभीते का होता हैं। इसीलिए कोश के जितने प्रकार होते हैं, उन सब में प्रायः अक्षरक्रम का ही प्रयोग किया जाता है।",151,कृषि
चोल राजवंश,"चोल (तमिल - சோழர்) प्राचीन भारत का एक राजवंश था। दक्षिण भारत में और पास के अन्य देशों में तमिल चोल शासकों ने 9 वीं शताब्दी से 13 वीं शताब्दी के बीच एक अत्यंत शक्तिशाली हिन्दू साम्राज्य का निर्माण किया।
'चोल' शब्द की व्युत्पत्ति विभिन्न प्रकार से की जाती रही है। कर्नल जेरिनो ने चोल शब्द को संस्कृत ""काल"" एवं ""कोल"" से संबद्ध करते हुए इसे दक्षिण भारत के कृष्णवर्ण आर्य समुदाय का सूचक माना है। चोल शब्द को संस्कृत ""चोर"" तथा तमिल ""चोलम्"" से भी संबद्ध किया गया है किंतु इनमें से कोई मत ठीक नहीं है। आरंभिक काल से ही चोल शब्द का प्रयोग इसी नाम के राजवंश द्वारा शासित प्रजा और भूभाग के लिए व्यवहृत होता रहा है। संगमयुगीन मणिमेक्लै में चोलों को सूर्यवंशी कहा है। चोलों के अनेक प्रचलित नामों में शेंबियन् भी है। शेंबियन् के आधार पर उन्हें शिबि से उद्भूत सिद्ध करते हैं। 12वीं सदी के अनेक स्थानीय राजवंश अपने को करिकाल से उद्भत कश्यप गोत्रीय बताते हैं।
चोलों के उल्लेख अत्यंत प्राचीन काल से ही प्राप्त होने लगते हैं। कात्यायन ने चोडों का उल्लेख किया है। अशोक के अभिलेखों में भी इसका उल्लेख उपलब्ध है। किंतु इन्होंने संगमयुग में ही दक्षिण भारतीय इतिहास को संभवत: प्रथम बार प्रभावित किया। संगमकाल के अनेक महत्वपूर्ण चोल सम्राटों में करिकाल अत्यधिक प्रसिद्ध हुए संगमयुग के पश्चात् का चोल इतिहास अज्ञात है। फिर भी चोल-वंश-परंपरा एकदम समाप्त नहीं हुई थी क्योंकि रेनंडु (जिला कुडाया) प्रदेश में चोल पल्लवों, चालुक्यों तथा राष्ट्रकूटों के अधीन शासन करते रहे।",249,कृषि
कोलम्बिया,"कोलम्बिया दक्षिणी अमरीका महाद्वीप के उत्तर-पश्चिम में स्थित एक देश है। इस देश की राजधानी बोगोटा है। कोलम्बिया के पूर्व में वेनेजुएला और ब्राजील, दक्षिण में इक्वेडोर और पेरू, उत्तर में केरेबियन सागर, उत्तर पश्चिम में पनामा और पश्चिम में प्रशांत महासागर स्थित है। क्षेत्रफल के हिसाब से कोलंबिया दुनिया का 26वां और दक्षिण अमेरिकी महाद्वीप का चौथा बड़ा देश है। आबादी के लिहाज से कोलंबिया दुनिया का 29वां और दक्षिण अमेरिकी महाद्वीप में ब्राजील के बाद दूसरा सबसे बड़ा देश है। कोलम्बिया में मेक्सिको और ब्राजील के बाद स्पेनिश बोलने वाले सर्वाधिक लोग निवास करते हैं।
कोलंबिया एक बहुसांस्कृतिक देश है। यहाँ के मूल निवासियों के अलवा पंद्रहवी शताब्दी में आये स्पेनिश और उन्नीसवी सदी में दास प्रथा के लिए लाये गए अफ़्रीकी लोगो की वजह से यह एक विविध सांस्कृतिक परम्परओं वाला देश है। बीसवी सदी में यूरोप और मध्य एशिया के भी लोगों के यहाँ आकर बसने से यहाँ उनकी संस्कृति की भी झलक मिलती है।",159,कृषि
कंपनी राज,"कंपनी राज का अर्थ है ब्रिटिश ईस्ट इण्डिया कम्पनी द्वारा भारत पर शासन। यह 1773 में शुरू किया है, जब कंपनी ने कोलकाता में एक राजधानी की स्थापना की है, अपनी पहली गवर्नर जनरल वॉरेन हेस्टिंग्स नियुक्त किया और संधि का एक परिणाम के रूप में 1764 बक्सर का युद्ध के बाद सीधे प्रशासन, में शामिल हो गया है लिया जाता है। 1765 में, जब बंगाल के नवाब कंपनी से हार गया था, और दीवानी प्रदान की गई थी, या बंगाल और बिहार में राजस्व एकत्रित करने का अधिकार हैशा सन १८५८ से,१८५७ जब तक चला और फलस्वरूप भारत सरकार के अधिनियम १८५८ के भारतीय विद्रोह के बाद, ब्रिटिश सरकार सीधे नए ब्रिटिश राज में भारत के प्रशासन के कार्य ग्रहण किया।",122,कृषि
भूमंडलीय ऊष्मीकरण,"भूमण्डलीय ऊष्मीकरण का अर्थ धरती के वायुमण्डल और महासागर के औसत तापमान में २०वीं शताब्‍दी से हो रही वृद्धि और उसकी अनुमानित निरन्तरता है। पृथ्‍वी के वायुमण्डल के औसत तापमान में 2005 तक 100 वर्षों के दौरान 0.74 ± 0.18 °C (1.33 ± 0.32 °F) की वृद्धि हुई है। जलवायु परिवर्तन पर बैठे अन्तर-सरकार पैनल ने निष्कर्ष निकाला है कि "" 20वीं शताब्दी के मध्य से संसार के औसत तापमान में जो वृद्धि हुई है उसका मुख्य कारण मनुष्य द्वारा निर्मित ग्रीनहाउस गैसें हैं।
जैसा कि नाम से ही स्पष्ट है, धरती के वातावरण के तापमान में लगातार हो रही विश्वव्यापी बढ़ोतरी को 'भूमण्डलीय ऊष्मीकरण' कहा जा रहा है। हमारी धरती सूर्य की किरणों से ऊष्मा प्राप्त करती है। ये किरणें वायुमण्डल से गुजरती हुईं धरती की सतह से टकराती हैं और फिर वहीं से परिवर्तित होकर पुन: लौट जाती हैं। धरती का वायुमण्डल कई गैसों से मिलकर बना है जिनमें कुछ ग्रीनहाउस गैसें भी शामिल हैं। इनमें से अधिकांश धरती के ऊपर एक प्रकार से एक प्राकृतिक आवरण बना लेती हैं जो लौटती किरणों के एक हिस्से को रोक लेता है और इस प्रकार धरती के वातावरण को गर्म बनाए रखता है। वैज्ञानिकों का मानना है कि ग्रीनहाउस गैसों में बढ़ोतरी होने पर यह आवरण और भी सघन या मोटा होता जाता है। ऐसे में यह आवरण सूर्य की अधिक किरणों को रोकने लगता है और फिर यहीं से शुरू हो जाते हैं ग्लोबल वार्मिंग के दुष्प्रभाव।
आईपीसीसी द्वारा दिये गये जलवायु परिवर्तन के मॉडल इंगित करते हैं कि धरातल का औसत ग्लोबल तापमान २१वीं शताब्दी के दौरान और अधिक बढ़ सकता है। सारे संसार के तापमान में होने वाली इस वृद्धि से समुद्र के स्तर में वृद्धि, चरम मौसम (extreme weather) में वृद्धि तथा वर्षा की मात्रा और रचना में महत्त्वपूर्ण बदलाव आ सकता है। ग्लोबल वार्मिंग के अन्य प्रभावों में कृषि उपज  में परिवर्तन, व्यापार मार्गों में संशोधन, ग्लेशियर का पीछे हटना, प्रजातियों के विलुप्त होने का खतरा आदि शामिल हैं।",324,कृषि
भारतीय शिक्षा का इतिहास,"भारतीय शिक्षा का इतिहास भारतीय सभ्यता का भी इतिहास है। भारतीय समाज के विकास और उसमें होने वाले परिवर्तनों की रूपरेखा में शिक्षा की जगह और उसकी भूमिका को भी निरंतर विकासशील पाते हैं। सूत्रकाल तथा लोकायत के बीच शिक्षा की सार्वजनिक प्रणाली के पश्चात हम बौद्धकालीन शिक्षा को निरंतर भौतिक तथा सामाजिक प्रतिबद्धता से परिपूर्ण होते देखते हैं। बौद्धकाल में स्त्रियों और शूद्रों को भी शिक्षा की मुख्य धारा में सम्मिलित किया गया।
गुरु शिष्य प्रथा में कभी भेद नई हवा करते थे सभी जातियों को एक समान मान कर शिक्षा दी जाती थी,पर कई लोग कर्ण का उदाहरण दे कर उसे गलत बताते हैं किंतु ऐसा नहीं था, दरअसल पांडव और कौरवों के शिक्षा के लिए एक गुरु द्रोण को निर्धारित किया गया था और गुरु द्रोण भी अपने मित्र से बदला लेने के लिए सिर्फ निर्धारित सिस्यो को प्रशिक्षित कर रहे थे, इस लिए उन्होंने उसे और किसी और को भी शिक्षा नई दी।
प्राचीन भारत में जिस शिक्षा व्यवस्था का निर्माण किया गया था वह समकालीन विश्व की शिक्षा व्यवस्था से समुन्नत व उत्कृष्ट थी लेकिन कालान्तर में भारतीय शिक्षा का व्यवस्था ह्रास हुआ। विदेशियों ने यहाँ की शिक्षा व्यवस्था को उस अनुपात में विकसित नहीं किया, जिस अनुपात में होना चाहिये था। अपने संक्रमण काल में भारतीय शिक्षा को कई चुनौतियों व समस्याओं का सामना करना पड़ा। आज भी ये चुनौतियाँ व समस्याएँ हमारे सामने हैं जिनसे दो-दो हाथ करना है।
१८५० तक भारत में गुरुकुल की प्रथा चलती आ रही थी परन्तु मैकाले द्वारा अंग्रेजी शिक्षा के संक्रमण के कारण भारत की प्राचीन शिक्षा व्यवस्था का अन्त हुआ और भारत में कई गुरुकुल बंद हुए और उनके स्थान पर कान्वेंट और पब्लिक स्कूल खोले गए।",281,कृषि
अक्षय रमणलाल देसाई,"अक्षय रमणलाल देसाई (अंग्रेज़ी: Akshay Ramanlal Desai) एक भारतीय समाजशास्त्री, मार्क्सवादी और सामाजिक कार्यकर्ता थे। वह 1967 में मुंबई विद्यापीठ में समाजशास्त्र विभाग के प्रोफेसर और प्रमुख थे। उन्हें अपने कार्य भारतीय राष्ट्रवाद की सामाजिक पृष्ठभूमि (Social Background of Indian Nationalism) के लिए विशेष रूप से जाना जाता है, जिसमें उन्होंने इतिहास का उपयोग करते हुए भारतीय राष्ट्रवाद की उत्पत्ति का एक मार्क्सवादी विश्लेषण प्रस्तुत किया, जिसने भारत में समाजवाद के निर्माण का मार्ग निर्धारित किया।",76,कृषि
भारत का संविधान,"भारत का संविधान, भारत का सर्वोच्च विधान है जो संविधान सभा द्वारा 26 नवम्बर 1949 को पारित हुआ तथा 26 जनवरी 1950 से प्रभावी हुआ। यह दिन (26 नवम्बर) भारत के संविधान दिवस के रूप में घोषित किया गया है। जबकि 26 जनवरी का दिन भारत में गणतन्त्र दिवस के रूप में मनाया जाता है।
 
भारत के संविधान का मूल आधार भारत सरकार अधिनियम १९३५(1935) को माना जाता है। भारत का संविधान विश्व के किसी भी गणतान्त्रिक देश का सबसे लम्बा लिखित संविधान है।",84,कृषि
इल्ली,"इल्ली या कैटरपिलर, लेपिडोप्टेरा प्रजाति (कीड़े की एक प्रजाति जिसमें तितलियां और मॉथ शामिल हैं) के एक सदस्य के लार्वा रूप हैं। आहार के मामले में वे अधिकांशतः शाकाहारी हैं, लेकिन कुछ प्रजातियां कीटभक्षी है। कैटरपिलर खाऊ होते हैं और इनमें से कई को कृषि में कीट माना जाता है। कई मॉथ प्रजातियों को, कृषि उत्पाद और फलों को नुकसान पहुंचाने के कारण उनकी कैटरपिलर अवस्था में ज्यादा जाना जाता है।
इस अंग्रेज़ी शब्द की व्युत्पत्ति आरंभिक 16वीं सदी में हुई, मध्यकालीन अंग्रेज़ी catirpel (कैटिरपेल), catirpeller (कैटिरपेलर) से, जो प्राचीन उत्तरी फ्रांस के catepelose : cate, बिल्ली (लैटिन के cattus से) + pelose, रोएंदार (लैटिन के pilōsus से) का परिवर्तित रूप है।",112,कृषि
मरुस्थलीकरण,"मरुस्थलीकरण ज़मीन का क्षरण है, जो शुष्क और अर्द्ध-नम क्षेत्रों में विभिन्न कारकों की वजह से होता है: जिनमें विविध जलवायु और मानवीय गतिविधियां भी शामिल है। मरुस्थलीकरण मुख्यतः मानव निर्मित गतिविधियों [उद्धरण चाहिए] के परिणाम स्वरूप होता है: विशेष तौर पर ऐसा अधिक चराई, भूमिगत जल के अत्यधिक इस्तेमाल और मानवीय एवं औद्योगिक कार्यों [उद्धरण चाहिए] के लिए नदियों के जल का रास्ता बदलने की वजह से है और यह सारी प्रक्रियाएं मूलतः अधिक आबादी [उद्धरण चाहिए] की वजह से संचालित होती हैं।
मरुस्थलीकरण का सबसे गहरा प्रभाव है जैव विविधता और उत्पादक क्षमता में कमी, उदाहरण के लिए संक्रमण से झाड़ियों से भरे ज़मीनों के गैर देशीय चरागाह [उद्धरण चाहिए] में तब्दील होना. उदाहरण के लिए, दक्षिणी कैलिफोर्निया के अर्द्ध-शुष्क क्षेत्रों में, कई तटीय वृक्षों और झाड़-झंखाड़ों वाले पारितंत्रों की जगह नियमित अंतराल पर आग की वापसी से गैर देशीय, आक्रामक घास भर गयी हैं। इसकी वजह से वार्षिक घास की ऐसी श्रृंखला पैदा हो सकती है जो कभी मूल पारितंत्र में पाये जाने वाले जानवरों को सहारा नहीं दे सकती[उद्धरण चाहिए]. मेडागास्कर की केंद्रीय उच्चभूमि के पठार [उद्धरण चाहिए] में, स्वदेशी लोगों द्वारा काटने और जलाने की कृषि पद्धति की वजह से पूरे देश का 10% हिस्सा मरुस्थलीकरण में तब्दील हो गया है[उद्धरण चाहिए].",207,कृषि
भारतीय राष्ट्रीय कांग्रेस,"भारतीय राष्ट्रीय कांग्रेस  (संक्षिप्त में, भा॰रा॰कां॰), सामान्यतः कांग्रेस पार्टी या बस कांग्रेस के नाम से जानी जाती है, यह भारत में एक राजनीतिक दल है। इसकी स्थापना 28 दिसंबर 1885 को हुई थी, यह एशिया और अफ्रीका में ब्रिटिश साम्राज्य में उभरने वाला पहला आधुनिक राष्ट्रीयता आंदोलन था। 19वीं सदी के अंत से, और विशेष रूप से 1920 के बाद, महात्मा गांधी के नेतृत्व में, कांग्रेस भारतीय स्वतंत्रता आंदोलन की प्रमुख नेता बन गई। कांग्रेस ने यूनाइटेड किंगडम से भारत को स्वतंत्रता दिलाने में मदद की, और ब्रिटिश साम्राज्य में अन्य विरोधी उपनिवेशवादी राष्ट्रीयता आंदोलनों पर महत्वपूर्ण प्रभाव डाला। १९वीं सदी के आखिर में और शुरूआत से लेकर मध्य २०वीं सदी में, कांग्रेस भारतीय स्वतन्त्रता संग्राम में, अपने १.५ करोड़ से अधिक सदस्यों और ७ करोड़ से अधिक प्रतिभागियों के साथ, ब्रिटिश औपनिवेशिक शासन के विरोध में एक केंद्रीय भागीदार बनी।
आईएनसी एक ""बड़ी तम्बू"" पार्टी है जिसे भारतीय राजनीतिक स्पेक्ट्रम के केंद्र पर स्थित माना गया है। पार्टी ने 1885 में बंबई में अपनी पहली बैठक आयोजित की जहाँ वोमेश चंद्र बनर्जी ने इसकी अध्यक्षता की। 1947 में भारत की स्वतंत्रता के बाद, कांग्रेस एक कैच-ऑल और धर्मनिरपेक्ष पार्टी के रूप में उभरी, जो अगले 50 वर्षों तक भारतीय राजनीति में हावी रही। पार्टी के पहले प्रधानमंत्री, पंडित जवाहरलाल नेहरू, ने योजनाबंदी आयोग बनाकर, पांच वर्षीय योजनाएँ पेश करके, मिश्रित अर्थव्यवस्था को लागू करके और धर्मनिरपेक्ष राज्य स्थापित करके कांग्रेस का समर्थन किया। नेहरू की मृत्यु के बाद और लाल बहादुर शास्त्री की संक्षिप्त अवधि के बाद, इंदिरा गांधी पार्टी की नेता बन गईं। स्वतंत्रता के बाद से 17 आम चुनावों में, इसने सात बार स्पष्ट बहुमत हासिल किया है और तीन बार सत्ताधारी गठबंधन का नेतृत्व किया है, केंद्रीय सरकार का नेतृत्व 54 वर्षों से अधिक समय तक किया है। कांग्रेस पार्टी से छह प्रधानमंत्री रहे हैं, पहले जवाहरलाल नेहरू (1947–1964) और सबसे हाल के मनमोहन सिंह (2004–2014) हैं।",311,कृषि
ई॰ एम॰ एस॰ नंबूदिरीपाट,"'ईलमकुलम मनक्कल शंकरन नंबूदिरीपाद (१३ जून, १९०९- १९ मार्च, १९९८) १९५७ में केरल में विश्व की पहली लोकतांत्रिक तरीके से चुनी गई मार्क्सवादी सरकार के मुख्यमंत्री थे। उनहोंने वाम दल में लोकतांत्रिक हौसले को जिंदा रखा और उस आंदोलन को प्रेरित किया जिससे केरल भारत का पहला पूर्ण साक्षर राज्य बन गया।
भारतीय कम्युनिस्ट आंदोलन के सर्वश्रेष्ठ नेताओं में से एक, देश के प्रमुख मार्क्सवादी चिंतक और आधुनिक केरल के निर्माता एलमकुलम मनक्कल शंकरन नम्बुदिरीपाद की शख्सियत उच्चस्तरीय सैद्धांतिक कौशल 
और सक्रियता के संयोग से बनी थी। दर्शन, सौंदर्यशास्त्र, भाषाशास्त्र, इतिहास, अर्थशास्त्र और राजनीति 
जैसे विविध अनुशासनों में नब्बे से ज़्यादा उल्लेखनीय पुस्तकों का योगदान करने से लेकर आधी सदी तक कम्युनिस्ट पार्टी की दिशा तय करने वाले ईएमएस का नाम उनके जीवन में ही देश की राजधानी से लेकर केरल के किसी भी मामूली गाँव तक में प्रसिद्ध हो चुका था। उन्हीं के नेतृत्व में चली ‘एक्य केरल’ मुहिम के कारण आज़ादी के बाद भाषायी आधार पर केरल का गठन हुआ। वे केरल के पहले और देश के पहले 
ग़ैर-कांग्रेसी मुख्यमंत्री थे। केरल को गठजोड़ राजनीति का अगुआ बनाने में नम्बूदिरीपाद की ही प्रमुख भूमिका थी। आज अगर केरल देश का सर्वाधिक साक्षर और जागरूक प्रांत है तो इसका श्रेय ईएमएस के कार्यकाल में किये गये रैडिकल भूमि और शिक्षा-सुधारों को ही जाता है। 1968 में प्रकाशित नम्बूदिरीपाद की रचना 'आत्मकथा' आधुनिक मलयालम की सबसे बेहतरीन गद्य-कृति मानी जाती है। केरल में प्रगतिशील 
साहित्यिक-सांस्कृतिक आंदोलन की शुरुआत और विकास में उनकी प्रमुख भूमिका थी। मलयाली समाज और राजनीति का गहन अध्ययन करके उन्होंने जाति-समस्या के प्रति द्वंद्वात्मक रवैया अपनाते हुए एक ख़ास तरह की मार्क्सवादी राजनीति का विन्यास तैयार किया। परिणामस्वरूप न केवल कम्युनिस्ट पार्टी को केरल के समाज में अपने कदम जमाने का मौका मिला, बल्कि पूरे मलयाली समाज में ही आधुनिकीकरण की 
प्रक्रिया चल निकली।",298,कृषि
भारत में महिलाएँ,"भारत में महिलाओं की स्थिति ने पिछली कुछ सदियों में कई बड़े बदलावों का सामना किया है। प्राचीन काल में पुरुषों के साथ बराबरी की स्थिति से लेकर मध्ययुगीन काल के निम्न स्तरीय जीवन और साथ ही कई सुधारकों द्वारा समान अधिकारों को बढ़ावा दिए जाने तक, भारत में महिलाओं का इतिहास काफी गतिशील रहा है। आधुनिक भारत में महिलाएं राष्ट्रपति, प्रधानमंत्री, लोक सभा अध्यक्ष, प्रतिपक्ष की नेता आदि जैसे शीर्ष पदों पर आसीन हुई हैं।",76,कृषि
पोर्तो हवाईअड्डा,"फ्रांसिस्को सा कारनिएरो हवाईअड्डा (आईएटीए: OPO, आईसीएओ: LPPR)        या बस पोर्टो हवाईअड्डा (पूर्व Pedras Rubras हवाई अड्डा) पोर्टो (ओपोर्टो), पुर्तगाल के समीप एक अंतरराष्ट्रीय हवाई अड्डा है। यह पोर्टो के केंद्र में, क्लेरिगोस टॉवर के उत्तर-पश्चिम में , माइया, मातोसिन्होस और विला डो कोंडे की नगर पालिकाओं में 11 कि॰मी॰ (36,000 फीट) की दूरी पर स्थित है और एएनए - एयरोपोर्टोस डी पुर्तगाल द्वारा चलाया जाता है। विमान संचालन के आधार पर हवाई अड्डा वर्तमान में देश का दूसरा सबसे व्यस्त हवाई अड्डा है। साथ ही एयरोपोर्टोस डी पुर्तगाल (हिन्दी: पुर्तगाल विमानपत्तन प्राधिकरण) के ट्रैफ़िक आँकड़ों के आधार पर यात्री अवागमन में भी दूसरा सबसे व्यस्त हवाईअड्डा है। इसके पहले लिस्बन हवाई अड्डा और बाद में फ़ारो हवाई अड्डा आते हैं। हवाई अड्डा इजीजेट, रयानएयर, टीएपी एयर पुर्तगाल और इसकी सहायक टीएपी एक्सप्रेस के संचालन के लिए एक आधार केंद्र है।",141,कृषि
अल्बर्टा,"अल्बर्टा कनाडा का एक प्रान्त है। यह कनाडा के पश्चिमी भाग में स्थित है।अल्बर्टा प्रांत का नाम राजकुमारी लुईस कैरोलिन अल्बर्टा (1848-1939) के नाम पर रखा गया था, जो रानी विक्टोरिया की चौथी बेटी और लोर्ने के मार्क्विस जॉन कैंपबेल की पत्नी थीं। जो 1878 से 1883 तक कनाडा के गवर्नर जनरल थे। इस प्रान्त के पश्चिम में ब्रिटिश कोलम्बिया प्रान्त, पूर्व में सास्काचवान और दक्षिण में संयुक्त राज्य अमेरिका का मॉण्टाना राज्य इसके पड़ोसी हैं।
अल्बर्टा, कनाडा का चौथा सबसे बड़ा राज्य है। इसका कुल क्षेत्रफल ६,४२३१७ वर्ग किमी है। अल्बर्टा की जनसंख्या ३३,०५,८०० है और कनाडा के तीन प्रान्त ऐसे है जिनकी जनसंख्या इससे अधिक है।
अल्बर्टा की राजधानी एडमण्टन है। एडमण्टन, अल्बर्टा के मध्य भाग के निकट स्थित है। कैलगैरी अल्बर्टा का एक अन्य प्रमुख नगर है। यह राजधानी एडमण्टन के दक्षिण में स्थित है।",138,कृषि
सफ़क,"सफ़क (अंग्रेज़ी: Suffolk) ईस्ट एंग्लिया में एक औपचारिक इंग्लैंड का काउंटी है। यह उत्तर में नॉरफ़ॉक, पश्चिम में कैंब्रिजशायर और दक्षिण में एसेक्स की सीमा में है; उत्तरी सागर पूर्व में स्थित है। काउंटी शहर इप्सविच है; अन्य महत्वपूर्ण शहरों में लोवेस्टॉफ्ट, बरी सेंट एडमंड्स, न्यूमार्केट और फेलिक्सस्टो शामिल हैं, जो यूरोप में सबसे बड़े कंटेनर बंदरगाहों में से एक है। काउंटी नीची है, लेकिन काफी पहाड़ी हो सकती है, खासकर पश्चिम की ओर। यह अपनी व्यापक खेती के लिए भी जाना जाता है और उत्तर में ब्रॉड के आर्द्रभूमि के साथ बड़े पैमाने पर कृषि योग्य भूमि है। सफ़क कोस्ट एंड हीथ और डेधम वेले दोनों ही उत्कृष्ट प्राकृतिक सौंदर्य के राष्ट्रीय रूप से नामित क्षेत्र हैं।",118,कृषि
तौधकपुर,"तौधकपुर, जिसे मिर्जापुर उर्फ ​​तौधकपुर के नाम से भी जाना जाता है,  भारत के उत्तर प्रदेश के रायबरेली जिले में स्थित एक गाँव है।यह गांव रायबरेली से 31 किमी और लखनऊ से 87 किमी दूर है।  2011 तक, गांव की जनसंख्या 833 थी जिसमें 70.43% साक्षरता दर थी। 2018 में एक डिजीटल सूचना केंद्र और आधुनिक युग संचार सुविधाओं की शुरुआत के साथ, तौधकपुर भारत का पहला स्मार्ट गांव
 बन गया।",71,कृषि
"भारत के मूल अधिकार, निदेशक तत्त्व और मूल कर्तव्य","मूल अधिकार, राज्य की नीति के निदेशक तत्त्व और मूल कर्तव्य भारत के संविधान के अनुच्छेद हैं जिनमें अपने नागरिकों के प्रति राज्य के दायित्वों और राज्य के प्रति नागरिकों के कर्तव्यों का वर्णन किया गया है। इन अनुच्छेदों में सरकार के द्वारा नीति-निर्माण तथा नागरिकों के आचार एवं व्यवहार के संबंध में एक संवैधानिक अधिकार विधेयक शामिल है। ये अनुच्छेद संविधान के आवश्यक तत्व माने जाते हैं, जिसे भारतीय संविधान सभा द्वारा 1947 से 1949 के बीच विकसित किया गया था।
मूल अधिकारों को सभी नागरिकों के बुनियादी मानव अधिकार के रूप में परिभाषित किया गया है। संविधान के भाग III में परिभाषित ये अधिकार नस्ल, जन्म स्थान, जाति, पंथ या लिंग के भेद के बिना सभी पर लागू होते हैं। ये विशिष्ट प्रतिबंधों के अधीन अदालतों द्वारा प्रवर्तनीय हैं।
राज्य के नीति निदेशक सिद्धांत सरकार द्वारा कानून बनाने के लिए दिशानिदेश हैं। संविधान के भाग IV में वर्णित ये प्रावधान अदालतों द्वारा प्रवर्तनीय नहीं हैं, लेकिन जिन सिद्धांतों पर ये आधारित हैं, वे शासन के लिए मौलिक दिशानिदेश हैं जिनको राज्य द्वारा कानून तैयार करने और पारित करने में लागू करने की आशा की जाती है।
मौलिक कर्तव्यों को देशभक्ति की भावना को बढ़ावा देने तथा भारत की एकता को बनाए रखने के लिए भारत के सभी नागरिकों के नैतिक दायित्वों के रूप में परिभाषित किया गया है। संविधान के चतुर्थ भाग में वर्णित ये कर्तव्य व्यक्तियों और राष्ट्र से संबंधित हैं। निदेशक सिद्धांतों की तरह, इन्हें कानूनी रूप से लागू नहीं किया जा सकता।",247,कृषि
मिज़ूरी,"मिज़ूरी (अंग्रेज़ी: Missouri) आयोवा, इलिनॉय, केन्टकी, टेनेसी, अर्कन्सास, ओक्लाहोमा, केन्सास और नेब्रास्का से घिरा संयुक्त राज्य अमेरिका के मध्य-पश्चिम क्षेत्र का एक राज्य है। मिसौरी सबसे अधिक जनसंख्या वाला 18वां राज्य है जिसकी 2009 में अनुमानित जनसंख्या 5,987,580 थी। यह 114 प्रान्तों और एक स्वतंत्र शहर से मिलकर बना है। मिसौरी की राजधानी जेफ़रसन शहर है। तीन सबसे बड़े शहरी क्षेत्र सेंट लुई, कन्सास शहर और स्प्रिंगफील्ड हैं। मिसौरी को मूल रूप से लुइसियाना खरीद के भाग के रूप में फ्रांस से अधिग्रहण किया गया था। मिसौरी राज्य क्षेत्र के भाग को 10 अगस्त 1821 में 24वें राज्य के रूप में संघ में शामिल कर लिया गया।
मिसौरी में राष्ट्र के जनसांख्यिकीय, आर्थिक और राजनैतिक क्षेत्र में शहरी और ग्रामीण संस्कृति का मिश्रण देखने को मिलता है। इसे लंबे समय से एक राजनीतिक कसौटी राज्य माना जाता रहा है। 1956 और 2008 को छोड़कर, मिसौरी के U.S. राष्ट्रपति के पद के चुनाव के परिणाम ने 1904 से प्रत्येक चुनाव में संयुक्त राज्य अमेरिका के अगले राष्ट्रपति की सही-सही भविष्यवाणी की है। यह मध्य पश्चिमी और दक्षिणी दोनों संस्कृतियों से प्रभावित है और अपने इतिहास में एक सीमा राज्य के रूप में प्रदर्शित है। यह पूर्वी और पश्चिमी संयुक्त राज्य अमेरिका के बीच एक अवस्थांतर भी है क्योंकि सेंट लुई को अक्सर ""सुदूर-पश्चिमी पूर्वी शहर"" और कन्सास शहर को ""सुदूर-पूर्वी पश्चिमी शहर"" कहते हैं। मिसौरी के भूगोल में अत्यधिक विविधता है। राज्य का उत्तरी भाग विच्छेदित गोल मैदानों में पड़ता है जबकि दक्षिणी भाग ओज़ार्क पर्वतों (विच्छेदित पठार) में पड़ता है जिसे मिसोरी नदी दो भागों में बांटती है। मिसिसिपी और मिसौरी नदियों का संगम सेंट लुई के पास स्थित है।",270,कृषि
भूधृति,"भूमिधर (Land Tenure) भूमि की उस व्यवस्था को कहते हैं जिसके अंतर्गत भूमि पर अधिकार रखनेवाले व्यक्तियों का वर्गीकरण हो और उनके अधिकारों तथा उनके दायित्वों का उल्लेख हो। विभिन्न कालों में भूधृति के भिन्न-भिन्न नियम रहे हैं। 
इस समय भारत के विभिन्न राज्यों में विभिन्न भूधृतियाँ पाई जाती हैं। स्वतंत्रताप्राप्ति के बाद प्राय: सभी राज्यों में भूमिसुधार संबंधी कानून बनाए गए हैं। इनका लक्ष्य यह रहा है कि भूमि पर खेती करनेवालों और राज्य के बीच से मध्यवर्तीयों को समाप्त कर दिया जाए प्राचीन काल मे इस तरह की व्यवस्था के स्पस्ट प्रमाण नही मिलते है",97,कृषि
विश्व स्वास्थ्य संगठन,"विश्व स्वास्थ्य संगठन   विश्व के देशों के स्वास्थ्य सम्बन्धी समस्याओं पर आपसी सहयोग एवं मानव को स्वास्थ्य सम्बन्धी समझ विकसित कराने की संस्था है। विश्व स्वास्थ्य संगठन के 194 सदस्य देश तथा दो संबद्ध सदस्य हैं। यह संयुक्त राष्ट्र संघ की एक अनुषांगिक इकाई है। इस संस्था की स्थापना 7 अप्रैल 1948 को की गयी थी। इसका उद्देश्य संसार के लोगो के स्वास्थ्य का स्तर ऊँचा करना है। डब्‍ल्‍यूएचओ का मुख्यालय स्विट्ज़रलैण्ड के जिनेवा शहर में स्थित है। इथियोपिया के डॉक्टर टैड्रोस ऐडरेनॉम ग़ैबरेयेसस विश्व स्वास्थ्य संगठन के नए महानिदेशक निर्वाचित हुए हैं।
वो डॉक्टर मार्गरेट चैन का स्थान लेंगे जो पाँच-पाँच साल के दो कार्यकाल यानी दस वर्षों तक काम करने के बाद इस पद से रिटायर हो रही हैं।
भारत भी विश्व स्वास्थ्‍य संगठन का एक सदस्य देश है और इसका भारतीय मुख्यालय भारत की राजधानी दिल्ली में स्थित है।",142,कृषि
आदिवासी (भारतीय),"आदिवासी, दो शब्दों 'आदि' और 'वासी' से मिल कर बना है जिसका अर्थ है आदिकाल से इस देश में निवास करने वाले, 2011 जनगणना के अनुसार भारत में आदिवासी भारत की जनसंख्या का 8.6% हैं। भारतीय संविधान में आदिवासियों के लिए 'अनुसूचित जनजाति' पद का उपयोग किया गया है। भारत के प्रमुख आदिवासी समुदायों में मीणा ,भील मीणा,गोंड, हल्बा ,मुण्डा, ,खड़िया, बोडो, कोल, भील,नायक, सहरिया, संथाल ,भूमिज, हो, उरांव, बिरहोर, पारधी, असुर, भिलाला,आदि हैं।

भारत में  आदिवासियों को प्रायः 'जनजातीय लोग' के रूप में जाना जाता है। आदिवासी मुख्य रूप से भारतीय राज्यों ओडिशा, मध्य प्रदेश, छत्तीसगढ़, राजस्थान, झारखण्ड, अंडमान-निकोबार, सिक्किम, त्रिपुरा, मणिपुर, मिज़ोरम, मेघालय, नागालैंड और असम में आदिवासी बहुसंख्यक व गुजरात, महाराष्ट्र, आंध्र प्रदेश, बिहार, कर्नाटक,उत्तर प्रदेश, और पश्चिम बंगाल में अल्पसंख्यक हैं। भारत सरकार ने इन्हें भारत के संविधान की पांचवी अनुसूची में ""अनुसूचित जनजाति"" के रूप में मान्यता दी है।",144,कृषि
ग्रेट लीप फ़ॉर्वर्ड,"ग्रेट लीप फॉरवर्ड (चीनी: 大跃进; पिन्यिन: Dà Yuèjìn; हिंदी: आगे की ओर बड़ा क़दम ) चीनी जनवादी गणराज्य (कॉम्युनिस्ट चीन) का 1958 से 1962 तक चलने वाला कम्युनिस्ट पार्टी ऑफ चाइना (CPC) द्वारा एक आर्थिक और सामाजिक अभियान था। अभियान का नेतृत्व चीन के तत्कालीन राष्ट्रपति और पार्टी के चेयरमैन माओ से-तुंग ने किया था और इसका उद्देश्य तेजी से औद्योगिकीकरण और सामूहिक कृषि के माध्यम से देश की कृषि-आधारित अर्थव्यवस्था को उत्पादन की समाजवादी विधा में तेज़ी तब्दील करना था। इन नीतियों के कारण सामाजिक और आर्थिक विपदा आई, लेकिन ये असफलताएँ व्यापक अतिशयोक्ति और छलपूर्ण रिपोर्टों द्वारा छिपी रहीं। संक्षेप में, बड़े आंतरिक संसाधनों को महंगे नए औद्योगिक परिचालनों पर उपयोग करने की ओर मोड़ दिया गया था, जो बदले में, अधिक उत्पादन करने में विफल रहा, और जिसने कृषि क्षेत्र को उन आवश्यक संसाधनों से वंचित कर दिया, जिनकी उसे तत्काल रूप से आवश्यकता थी। परिणामवश खाद्य उत्पादन में भारी गिरावट आई और चीन में अकाल पड़ गया और करोड़ों लोग भूखे मारे गए। 
चीन के ग्रामीण लोगों के जीवन में आने वाले मुख्य बदलावों में अनिवार्य कृषि एकत्रीकरण का वृद्धिशील परिचय शामिल था। निजी खेती निषिद्ध थी, और इसमें लगे लोगों का दमन किया गया और उन्हें प्रति-क्रांतिकारियों की उपाधि दी गई। ग्रामीण लोगों पर प्रतिबंधों को सार्वजनिक संघर्ष सत्रों और सामाजिक दबाव के माध्यम से बनाया जाता था, हालांकि लोगों को भी बेगार मज़दूरी भी करनी पड़ी। ग्रामीण औद्योगिकीकरण, जो आधिकारिक तौर पर अभियान की प्राथमिकता थी, ""का विकास ... ग्रेट लीप फॉरवर्ड की गलतियों से अवरोधित हुआ।"" 
इतिहासकार व्यापक रूप से मानते हैं कि ग्रेट लीप के परिणामस्वरूप करोड़ों लोग मारे गए।  इससे होने वाली मौतों का कमतर अनुमान 1 करोड़ 80 लाख है, जबकि चीनी इतिहासकार यू जिगुआंग के शोध के अनुसार 5 करोड़ 60 लाख लोगों को जान गँवानी पड़ी। 
ग्रेट लीप फॉरवर्ड के वर्षों में आर्थिक प्रतिगमन देखा गया, 1953 और 1976 के बीच में दो अवधियों पर ऐसा हुआ कि चीन की अर्थव्यवस्था सिकुड़ गई हो, 1958-1962 इनमें से एक थी। राजनीतिक अर्थशास्त्री ड्वाइट पर्किन्स का तर्क है, ""भारी मात्रा में निवेश से उत्पादन में या तो मामूली वृद्धि हुई, या बिलकुल भी नहीं... संक्षेप में, द ग्रेट लीप एक बहुत महंगी आपदा थी।"" 
मार्च 1960 और मई 1962 के बाद के सम्मेलनों में, सीपीसी द्वारा ग्रेट लीप फॉरवर्ड के नकारात्मक प्रभावों का अध्ययन किया गया, और पार्टी सम्मेलनों में माओ की आलोचना की गई। राष्ट्रपति लीउ शओची और देंग जियाओपिंग जैसे नरमपंथी पार्टी में सत्ता में आए, और अध्यक्ष माओ को पार्टी के भीतर हाशिए पर डाल दिया गया, जिसने उन्हें अपनी शक्ति को फिर से मजबूत करने के लिए 1966 में सांस्कृतिक क्रांति शुरू की।",437,कृषि
आगरा,"आगरा भारत के उत्तर प्रदेश राज्य का एक जिला है। आगरा शहर यमुना नदी के तट पर स्थित एक महानगर है। यह राष्ट्रीय राजधानी नई दिल्ली के २०६ किलोमीटर (१२८ मील) दक्षिण में स्थित है। भारत की २०११ की जनगणना के अनुसार १५,८५,७०४ की जनसंख्या के साथ आगरा उत्तर प्रदेश का चौथा और भारत का २३वां सर्वाधिक जनसंख्या वाला नगर है।
दिल्ली सल्तनत के उदय से पहले आगरा का इतिहास स्पष्ट नहीं है। १७ वीं शताब्दी के एक वृत्तांत में सिकंदर लोदी (१४८८-१५१७) के समय से पहले आगरा को एक पुरानी बस्ती के रूप में बुलाया था, जो महमूद गजनवी द्वारा इसके विनाश के कारण महज एक गाँव था। ११ वीं सदी के फ़ारसी कवि मासूद सलमान ने आगरा के किले पर गजनवी के आक्रमण का उल्लेख किया है, जो तब राजा जयपाल के शासनाधीन था। जयपाल के आत्मसमर्पण के बावजूद, महमूद ने किले को लूट लिया था। १५०४ में सिकंदर लोदी ने अपनी राजधानी को दिल्ली से आगरा स्थानांतरित किया था। उनके काल में किले में कई महल, कुएँ और एक मस्जिद का निर्माण किया गया। १५२६ में पानीपत के प्रथम युद्ध में हार के बाद यह मुगल शासन के अंतर्गत आया। १५४० और १५५६ के बीच, शेरशाह सूरी ने इस क्षेत्र पर शासन किया। यह १५५६ से १६४८ तक मुगल साम्राज्य की राजधानी रहा। आगरा पर बाद में मराठों का अधिपत्य रहा, जिनके बाद यह ब्रिटिश राज के अंतर्गत आ गया।
आगरा अपनी कई मुगलकालीन इमारतों के कारण एक प्रमुख पर्यटन स्थल है, विशेषकर ताजमहल, आगरा किला और फतेहपुर सीकरी के लिये, जो सभी यूनेस्को विश्व धरोहर स्थल हैं। दिल्ली और जयपुर के साथ आगरा गोल्डन ट्राइंगल टूरिस्ट सर्किट में शामिल है; और लखनऊ और वाराणसी के साथ यह उत्तर प्रदेश राज्य के एक पर्यटक सर्किट, उत्तर प्रदेश हेरिटेज आर्क का हिस्सा है। सांस्कृतिक रूप से आगरा ब्रज क्षेत्र में स्थित है। आगरा २७.१८° उत्तर ७८.०२° पूर्व में यमुना नदी के तट पर स्थित है। समुद्र-तल से इसकी औसत ऊँचाई क़रीब १७१ मीटर (५६१ फ़ीट) है। यह यमुना एक्सप्रेसवे के माध्यम से दिल्ली से और आगरा-लखनऊ एक्सप्रेसवे के माध्यम से लखनऊ से जुड़ा हुआ है।",347,कृषि
अग्रसेन,"महाराजा अग्रसेन व्यापारियों के शहर अग्रोहा के एक महान भारतीय राजा ( महाराजा ) थे । महाराजा अग्रसेन का जन्म क्षत्रिय कुल में हुआ था 
महाराजा अग्रसेन (४२५० BC से ६३७ AD) एक वेदिक समाजवाद के प्रर्वतक, युग पुरुष, राम राज्य के समर्थक एवं महादानी एवं समाजवाद के प्रथम प्रणेता थे।[उद्धरण चाहिए] वे अग्रोदय नामक गणराज्य के महाराजा थे। जिसकी राजधानी अग्रोहा थी",63,कृषि
बहाई धर्म,"बहाई धर्म 19वीं शताब्दी में स्थापित एक धर्म है जो सभी धर्मों के आवश्यक मूल्य और सभी लोगों की एकता की शिक्षा देता है। बहाउल्लाह द्वारा स्थापित, यह शुरू में ईरान और मध्य पूर्व के कुछ हिस्सों में विकसित हुआ। जहां इसे अपनी स्थापना के बाद से लगातार उत्पीड़न का सामना करना पड़ा है।इस धर्म के अनुयाइयों को कहा जाता है, जो दुनिया के अधिकांश देशों और क्षेत्रों में फैले हुए हैं।
बहाई मतों के मुताबिक दुनिया के सभी मानव धर्मों का एक ही मूल है। इसके अनुसार कई लोगों ने ईश्वर का संदेश इंसानों तक पहुँचाने के लिए नए धर्मों का प्रतिपादन किया जो उस समय और परिवेश के लिए उपयुक्त था। बहाउल्लाह को अवतार के रूप में माना जाता है जो सम्पूर्ण विश्व को एक करने हेतु आएं है और जिनका उद्देश्य और सन्देश है ""समस्त पृथ्वी एक देश है और मानवजाति इसकी नागरिक""। ईश्वर एक है और समय-समय पर मानवजाति को शिक्षित करने हेतु वह पृथ्वी पर अपने अवतारों को भेजते हैं।",165,कृषि
भारतीय शिल्प,"' 
प्राचीन भारत से लेकर आधुनिक भारत के कालक्रम में शिल्पकार को बहुआयामी भूमिका का निर्वाह करने वाले व्यक्ति के रूप में देखा जा सकता है। शिल्पकार शिल्पवस्तुओं के निर्माता और विक्रेता के अलावा समाज में डिजाइनर, सर्जक, अन्वेषक और समस्याएं हल करने वाले व्यक्ति के रूप में भी कई भूमिकाएं निभाता है। अतः शिल्पकार केवल एक वस्तु निर्माता ही नहीं होता और शिल्पवस्तु (क्राफ्ट) केवल एक सुंदर वस्तु ही नहीं होती बल्कि इसका सृजन एक विशेष कार्य के लिए, ग्राहक की आवश्यकता को पूर्ण करने के लिए किया जाता है। 
वस्तुतः शिल्पकार एक समस्या समाधानकर्ता के रूप में कुशल भूमिका निभाता है (विशेषतः ग्रामीण भारत में )। उदाहरण के लिए, उपभोक्ता या ग्राहक शिल्पकार से कह सकते हैं कि वह एक ऐसा प्याला बनाये, जिसे वे आसानी से पकड़ सकें और उससे गर्म पेय पी सकें। इस संबंध में शिल्पकार कुम्हार कप के हैंडल को इस तरह से डिजाइन करेगा कि उसे आसानी से पकड़ा जा सके और कप को इस प्रकार का आकार देगा कि न तो वह बहुत भारी हो और न ही बहुत बड़ा। इस तरह स्पष्ट है कि ग्राहक शिल्पकार को एक समस्या को हल करने के लिए देता है कि वह गर्म पेय के लिए कप बनाये। शिल्पकार जिस जीवंतता (vividity) के साथ कार्य करता है, वह उसे एक सांस्कृतिक प्राणी और सौन्दर्योपासक (वस्तु की सुंदरता की उपासना एवं आराधना करने वाला) बना देती है। विभिन्न वस्तु एवं उत्पाद का निर्माण उसके लिए एक साधना हो जाती है। अपनी इसी साधना को इन्द्रधनुषी आभा प्रदान करने में वह लगा रहता है। गहराई से देखें तो शिल्पकार द्वारा निर्मित उत्पाद उपयोगिता, सौन्दर्य, अंतसंपर्कों को बढ़ावा देने का उपादान (Tool) होता है। शिल्पकार कुम्हार की विशिष्टता उत्पाद की कलाकारी और सजावट नहीं बल्कि ग्राहक की समस्याओं हेतु उपयुक्त एवं कल्पनाशील हल ढूँढने में शिल्पकार का कौशल है। ऐसे में ग्राहक की जिम्मेदारी भी बनती है कि वह शिल्पकार को प्रोत्साहित करे जिससे वह हर समय नयी और उत्साहजनक वस्तु का सृजन एवं उत्पादन करे। इस दृष्टि से ग्राहक और शिल्पकार के मध्य संबंध और उपयोगी अंतसंपर्क ही शिल्पकला के सर्वोत्तम विकास में सहायक है।",348,कृषि
भारत सारावली,"भारतीय गणतंत्र दक्षिण एशिया में स्थित स्वतंत्र राष्ट्र है। यह विश्व का सातवाँ सबसे बड़ देश है। 
भारत की संस्कृति एवं सभ्यता विश्व की सबसे पुरानी संस्कृति एवं सभ्यताओं में से है।भारत, चार विश्व धर्मों-हिंदू धर्म, सिख धर्म, बौद्ध धर्म, जैन धर्म के जन्मस्थान है और प्राचीन सिंधु घाटी सभ्यता का घर है। मध्य २० शताब्दी तक भारत अंग्रेजों के प्रशासन के अधीन एक औपनिवेशिक राज्य था। अहिंसा के माध्यम से महात्मा गांधी जैसे नेताओं ने भारत देश को १९४७ में स्वतंत्र राष्ट्र बनाया। भारत, १२० करोड़ लोगों के साथ दुनिया का दूसरे सबसे अधिक आबादी वाला देश और दुनिया में सबसे अधिक आबादी वाला लोकतंत्र है।भारत में कैेंदरसाशीत पृदेश 8 है",112,कृषि
बिहार का प्राचीन इतिहास,"प्राचीन बिहार के ऐतिहासिक स्रोतों से प्राप्त महत्वपूर्ण तथ्यों से स्पष्ट होता है कि यह राज्य पवित्र गंगा घाटी में स्थित भारत का उत्तरोत्तर क्षेत्र था जिसका प्राचीन इतिहास अत्यन्त गौरवमयी और वैभवशाली था। यहाँ ज्ञान, धर्म, अध्यात्म व सभ्यता-संस्कृति की ऐसी किरण प्रस्फुटित हुई जिससे न केवल भारत बल्कि समस्त संसार आलोकित हुआ।

काल खण्ड के अनुसार बिहार के इतिहास को दो भागों में बाँटा जा सकता है-

पूर्व ऐतिहासिक काल (लगभग १५००० से १२०० ईसा पूर्व)
ऐतिहासिक काल (लगभग १२०० ईसा पूर्व से १२०० इस्वी)",87,कृषि
रामशरण शर्मा,"राम शरण शर्मा (जन्म 26 नवम्बर 1919 - 20 अगस्त 2011) एक भारतीय वामपंथी इतिहासकार हैं। उन्होंने दिल्ली विश्वविद्यालय (1973-85) और टोरंटो विश्वविद्यालय में अध्यापन कार्य किया है और साथ ही लंदन विश्वविद्यालय के स्कूल ऑफ ओरिएंटल एंड अफ्रीकन स्टडीज में एक सीनियर फेलो, विश्वविद्यालय अनुदान आयोग के नेशनल फेलो (1958-81) और 1975 में इंडियन हिस्ट्री कांग्रेस के अध्यक्ष भी रह चुके हैं। 1970 के दशक में दिल्ली विश्वविद्यालय के इतिहास विभाग के डीन के रूप में प्रोफेसर आर.एस. शर्मा के कार्यकाल के दौरान विभाग का व्यापक विस्तार किया गया था। विभाग में अधिकांश पदों की रचना का श्रेय प्रोफेसर शर्मा के प्रयासों को दिया जाता है। वे भारतीय ऐतिहासिक अनुसंधान परिषद (इंडियन काउंसिल ऑफ हिस्टोरिकल रिसर्च) (आईसीएचआर) के संस्थापक अध्यक्ष भी थे। 
उन्होंने अब तक पंद्रह भाषाओं में प्रकाशित 115 पुस्तकें लिखी हैं। शर्मा भारतीय इतिहास लेखन के ""मार्क्सवादी मत"" से संबद्ध रहे हैं।",145,कृषि
एबरडीन,"एबरडीन (उच्चारित/æbərˈdiːn/ ( सुनें); स्कॉटलैंड का तीसरा सबसे अधिक आबादी वाला शहर, स्कॉटलैंड के 32 स्थानीय सरकार परिषद क्षेत्रों में से एक और ब्रिटेन का 29वां सबसे अधिक आबादी वाला शहर है। इसकी आधिकारिक आबादी गणना है।
इसके उपनामों में शामिल हैं ग्रेनाईट सिटी, ग्रे सिटी और सिल्वर सिटी विथ द गोल्डेन सैंड्स . मध्य 18वीं और मध्य 20वीं सदियों के दौरान, एबरडीन की इमारतों में स्थानीय रूप से उत्खनित ग्रे ग्रेनाइट का समावेश हुआ करता था, जिसके अभ्रक चांदी की तरह चमका करते हैं। शहर में एक लंबा रेतीला समुद्र तट है। 1970 के दशक में उत्तरी सागर तेल की खोज के बाद से, इसका एक अन्य उपनाम ऑयल कैपिटल ऑफ़ यूरोप या एनर्जी कैपिटल ऑफ़ यूरोप रखा गया।
कम से कम 8000 साल पहले एबरडीन के आसपास के क्षेत्र बसने लगे, जब डी और डोन नदियों के मुहानों के आसपास प्रागैतिहासिक गांव स्थापित हुए।
1319 में, रॉबर्ट द ब्रूस द्वारा एबरडीन को राजकीय नगर का दर्जा प्राप्त होने से[उद्धरण चाहिए] आर्थिक रूप से शहर पूरी तरह बदल गया। 1495 में स्थापित एबरडीन विश्वविद्यालय और 1992 में विश्वविद्यालय का दर्जा प्राप्त करने वाले रॉबर्ट गोर्डन विश्वविद्यालय, शहर के इन दो विश्वविद्यालयों के कारण एबरडीन उत्तर-पूर्व का शैक्षणिक केंद्र बना। मछली पकड़ने, कागज़ बनाने, जहाज निर्माण और वस्त्र जैसे उद्योगों से तेल उद्योग तथा एबरडीन बंदरगाह आगे निकल गये। एबरडीन हेलीपोर्ट दुनिया के सबसे व्यस्ततम वाणिज्यिक हेलीपोर्ट में से एक है और वहां का बंदरगाह स्कॉटलैंड के उत्तर-पूर्व में सबसे बड़ा है।
एबरडीन ने ब्रिटेन इन ब्लूम प्रतियोगिता में दस बार रिकार्ड-तोड़ जीत हासिल की है, और एबरडीन अंतर्राष्ट्रीय युवा महोत्सव का आयोजन किया है, जो एक बड़ा अंतर्राष्ट्रीय कार्यक्रम है, जिसमे लगभग 1000 सबसे प्रतिभाशाली युवा प्रदर्शनकारी कला कंपनियां भाग लेती हैं।",283,कृषि
आर्य,"आर्य शब्द श्रेष्ठ (शुद्ध संस्कृति)को दर्शाता है। इसका शाब्दिक अर्थ ', 'अच्छे हृदय वाला', 'आस्तिक', 'अच्छे गुणों वाला' आदि है। इसका उपयोग प्राचीन  (आर्यावर्त ) के लोगों द्वारा स्व-पदनाम के रूप में किया गया था।  इसे अपने लिए और कुलीन वर्ग के साथ-साथ भौगोलिक क्षेत्र को आर्यावर्त के नाम से जाना जाता है,यह आर्यावर्त बनेगा जहां इंडो-आर्यन संस्कृति आधारित है। , उन्हें अनौपचारिक रूप से 'आर्य' कहा जाता है। निकट से संबंधित ईरानी लोगों ने भी अवेस्ता शास्त्रों में अपने लिए एक जातीय लेबल के रूप में इस शब्द का इस्तेमाल किया, और यह शब्द देश के नाम ईरान के व्युत्पत्ति स्रोत का निर्माण करता है।  19 वीं शताब्दी में यह माना जाता था कि आर्य एक स्व-पदनाम भी था, जिसका उपयोग सभी प्रोटो-इंडो-यूरोपियों द्वारा किया जाता था, यह सिद्धांत जिसे अब छोड़ दिया गया है। ऋग्वैदिक आर्य गडरिये थे और उनका मुख्य व्यवसाय पशुपालन करना आरंभ किया था। उनकी संपत्ति का अनुमान उनके मवेशियों के संदर्भ में लगाया गया था। जब वे स्थायी रूप से उत्तर भारत में बस गए तो उन्होंने कृषि करना शुरू कर दिया।
दस्यु और आर्य शब्द का इस्तमाल  एक विशेषण के रुप में किया जाता था। 'आर्य' का अर्थ होता है 'आदर्श', 'अच्छे हृदय वाला', 'आस्तिक', 'अच्छे गुणों वाला' जो कोई भी हिंद-आर्य भाषा बोलने वाला व्यक्ति हो सकता है चाहे वह स्त्री हो या पुरुष। आर्य लोगो का निवास स्थान  भूटान, इंडोनेशिया...था उसे ही आर्यवर्त कहा गया हैं। आर्यवर्त । इसी प्रकार 'दस्यु' शब्द का अर्थ था 'राक्षस' या 'दैत्य' जिसका अर्थ है 'राक्षसी प्रवृत्ति' वाला जैसे कि बलात्कारी, हत्यारा, मांस भक्षी, 'दुराचारी' 'नास्तिक' आदि यह एक 'अवगुण' का सूचक था।  अपने लिए वर्ग के साथ-साथ भौगोलिक क्षेत्र को आर्यावर्त के नाम से जाना जाता है। 
 निकट से संबंधित ईरानी लोगों ने भी अवेस्ता शास्त्रों में अपने लिए एक जातीय लेबल के रूप में इस शब्द का इस्तेमाल किया, और यह शब्द देश के नाम ईरान के व्युत्पत्ति स्रोत का निर्माण करता है।  19 वीं शताब्दी में यह माना जाता था कि आर्यन एक स्व-पदनाम भी था,  एक सिद्धांत जिसे अब छोड़ दिया गया है। विद्वानों का कहना है कि प्राचीन काल में भी, ""आर्य"" होने का विचार धार्मिक, सांस्कृतिक और भाषायी था।",360,कृषि
गंगा नहर,"गंगा नहर, एक नहर प्रणाली है जो भारत में गंगा नदी और यमुना नदी के बीच दोआब क्षेत्र की सिंचाई करती है। नहर मुख्य रूप से एक सिंचाई नहर है, हालांकि इसके कुछ हिस्सों का उपयोग नौवहन के लिए भी किया जाता था, मुख्य रूप से इसकी निर्माण सामग्री के लिए। नावों को गिरने से रोकने के लिए इस प्रणाली पर लॉक गेट के साथ अलग मार्गदर्शन चैनल प्रदान किए गए थे। मूल रूप से 1842 से 1854 तक 6000 फीट/सेकंड के मूल शीर्ष निर्वहन के लिए निर्मित, ऊपरी गंगा नहर को धीरे-धीरे 10,500 फीट 3/एस (295 मीटर 3/एस) के वर्तमान शीर्ष निर्वहन में विस्तारित किया गया है। इस प्रणाली में 272 मील की मुख्य नहर और लगभग 4000 मील लंबे वितरण चैनल शामिल हैं। नहर प्रणाली उत्तर प्रदेश और उत्तराखंड के दस जिलों में लगभग 9,000 वर्ग किलोमीटर उपजाऊ कृषि भूमि की सिंचाई करती है। आज इन राज्यों में से अधिकांश में नहर कृषि समृद्धि का स्रोत है, और इन राज्यों के सिंचाई विभाग उपयोगकर्ताओं से ली जाने वाली शुल्क प्रणाली के खिलाफ सक्रिय रूप से नहर का रखरखाव करते हैं। नहर पर कुछ छोटे पनबिजली संयंत्र हैं जो पूरी क्षमता से चलने पर लगभग 33 मेगावाट बिजली पैदा करने में सक्षम हैं, ये संयंत्र निरगाजिनी, चितौरा, सलावा, भोला, जानी, जौली और डासना में हैं।",216,कृषि
हैलोवीन,"हैलोवीन एक त्यौहार है, जो 31 अक्टूबर की रात को मनाया जाता है। हैलोवीन मूलतः सेल्टिक  लोगो का त्यौहार Archived 2019-11-02 at the वेबैक मशीन था  हैलोवीन गतिविधियों में शामिल हैं चाल या उपचार (trick-or-treating), भूत पर्यटन (ghost tours), होलिका (bonfire)s, पोशाक पार्टियों (costume parties), दौरा ""प्रेतबाधित घरों"" (""haunted houses"") और लकड़ी की खोदाई छलावा (Jack-o'-lantern)। आयरिश आप्रवासी उत्तरी अमेरिका के लिए उन्नीसवीं शताब्दी में परम्परा के संस्करणों किया, हैलोवीन पश्चिमी देशों में मनाया जाता है। यह सामानयतः आयरलैंड गणराज्य आयरलैंड, संयुक्त राज्य अमेरिका, कनाडा, प्युर्तोरिको, इंग्लैंड, न्यूज़ीलैंड, और ऑस्ट्रेलिया में पृासंगिक रूप से मनाया जाता है।",97,कृषि
भूदृश्य पारिस्थितिकी,"भूदृश्य पारिस्थितिकी या लैंडस्केप इकोलॉजी या परिदृश्य पारिस्थितिकी पर्यावरण और विशेष पारिस्थितिक तंत्र में पारिस्थितिक प्रक्रियाओं के बीच संबंधों का अध्ययन और सुधार करने का विज्ञान है। यह विभिन्न प्रकार के लैंडस्केप स्केल, विकास स्थानिक पैटर्न और अनुसंधान और नीति के संगठनात्मक स्तरों के भीतर किया जाता है।    संक्षेप में, भूदृश्य पारिस्थितिकी को ""भूदृश्य विविधता"" के विज्ञान के रूप में जैव विविधता और भू-विविधता के सहक्रियात्मक (Synergetic) परिणाम के रूप में वर्णित किया जा सकता है। 
सिस्टम्स साइंस में एक उच्च अंतःविषय क्षेत्र के रूप में, भूदृश्य पारिस्थितिकी प्राकृतिक विज्ञानों और सामाजिक विज्ञानों में मानवतावादी और समग्र दृष्टिकोण के साथ जैव-भौतिक और विश्लेषणात्मक दृष्टिकोण को एकीकृत करती है। भू-दृश्य स्थानिक रूप से विषम भौगोलिक क्षेत्र होते हैं, जिनकी विशेषता विभिन्न अंतःक्रियात्मक पैच या पारिस्थितिक तंत्र होते हैं, जो अपेक्षाकृत प्राकृतिक स्थलीय और जलीय प्रणालियों जैसे कि जंगलों, घास के मैदानों और झीलों से लेकर कृषि और शहरी सेटिंग्स सहित मानव-वर्चस्व वाले वातावरण तक होते हैं।   
लैंडस्केप इकोलॉजी की सबसे प्रमुख विशेषता पैटर्न, प्रक्रिया और पैमाने के बीच संबंधों पर इसका जोर है, और इसका व्यापक पैमाने पर पारिस्थितिक और पर्यावरणीय मुद्दों पर ध्यान केंद्रित है। ये जैवभौतिक और सामाजिक आर्थिक विज्ञान के बीच युग्मन की आवश्यकता की पूर्ति करती है। लैंडस्केप इकोलॉजी में प्रमुख शोध विषयों में लैंडस्केप मोज़ाइक में पारिस्थितिक प्रवाह, भूमि उपयोग और भूमि कवर परिवर्तन, स्केलिंग, पारिस्थितिक प्रक्रियाओं के साथ लैंडस्केप पैटर्न विश्लेषण से संबंधित और लैंडस्केप संरक्षण और स्थिरता शामिल हैं।  लैंडस्केप इकोलॉजी नए मानव रोगजनकों के विकास और प्रसार में भूदृश्य विविधता पर मानव प्रभावों की भूमिका का भी अध्ययन करती है जो महामारी को ट्रिगर कर सकते हैं।",264,कृषि
आयुध पूजा,"आयुध  पूजा अथवा शस्त्र पूजा  नवरात्रि का भाग है, त्यौहार (विजय का त्योहार),एक हिन्दू त्योहार जो पारम्परिक रूप से भारत में मनाया जाता है।  इसे ""अस्त्र पूजा"" भी कहा जाता है, जो आयुध पूजा का पर्याय है। सरल शब्दों में, इसका अर्थ है ""अस्त्र/शस्त्र की पूजा""।  इसे तमिलनाडु में आयुध पुजाई के रूप में मनाया जाता है (तमिल: ஆயுத பூஜை), तेलंगाना और आंध्र प्रदेश में आयुध पूजा के रूप में (तेलुगु: ఆయుధ పూజ), केरल में आयुध पूजा के रूप में (मलयालम: ആയുധ പൂജ), ""अस्त्र  पूजा "" (ओड़िया: ଅସ୍ତ୍ର ପୂଜା)  ओडिशा में"" आयुध पूजा "","" शस्त्र पूजा "" (मराठी: आयुध पूजा/ खंडे नवमी ""महाराष्ट्र, और कर्नाटक (तत्कालीन मैसूर राज्य] में ""आयुध पूजा"" के रूप में ""आयुध पूजा / खंडे नवमी "" (कन्नड़: ಆಯುಧ ಪೂಜೆ)।
पञ्चाङ्ग के अनुसार यह त्योहार अश्विन के महीने में शुक्ल पक्ष की दशमी तिथि को आता है और यह दशहरे व नवरात्रि (दुर्गा पूजा व गोलू त्योहार) का ही एक भाग है। दशहरे पर्व के दसवें दिन, हथियारों और उपकरणों की पूजा की जाती है।  कर्नाटक में, उत्सव देवी दुर्गा द्वारा राक्षस राजा महिषासुर के संंहार के लिए है।  राक्षस राजा का वध करने के बाद, शस्त्रों को पूजा के लिए बाहर रखा गया था।  जबकि नवरात्रि त्योहार पूरे देश में मनाया जाता है, पर दक्षिण भारत राज्यों में, जहां इसे व्यापक रूप से आयुध पूजा के रूप में मनाया जाता है, पूजा पद्धति की थोड़ी विविधताएँ हैं।
आयुध पूजा के समय पूजे जाने वाली प्रमुख देवियाँ हैं : सरस्वती (ज्ञान, कला और साहित्य की देवी), लक्ष्मी (धन की देवी) और पार्वती (देवी माँ)। इस अवसर पर है सैनिकों द्वारा हथियारों की पूजा की जाती है और कारीगरों के लिये उपकरण पूजनीय होते हैं।पूजा एक सार्थक रिवाज मानी जाती है,जो किसी के पेशे और उसके संबंधित साधनों पर विशेष ध्यान केंद्रित करती है और संकेत देती है कि अच्छा प्रदर्शन करने और उचित इनाम पाने के लिए एक दिव्य शक्ति इसके पीछे काम कर रही है।
भारत में वैज्ञानिक ज्ञान और औद्योगिक आधार पर एक स्थायी प्रभाव बनाने के साथ आधुनिक विज्ञान के साथ समाज में क्रांति लाने वाले क्रॉस सांस्कृतिक विकास में, कंप्यूटर और टाइपराइटरों की पूजा से भी पुराने धार्मिक क्रम का लोकाचार बरकरार है,  युद्ध के हथियारों के लिए अतीत में अभ्यास किया गया था।उड़ीसा में, परंपरागत रूप से हल, युद्ध जैसे तलवार और खंजर, और ""करणी"" या ""लेखनी"" (धातु स्टाइलस) जैसे शिलालेखों का उपयोग खेती के लिए किया जाता है।",397,कृषि
आत्मनिर्भर भारत,"आत्मनिर्भर भारत एक वाक्यांश है जिसे प्रधानमंत्री नरेन्द्र मोदी और उनकी सरकार ने देश की आर्थिक विकास योजनाओं के संबंध में उपयोग किया और लोकप्रिय बनाया।  यह वाक्यांश मोदी सरकार की विश्व अर्थव्यवस्था में बड़ी भूमिका निभाने और इसे और अधिक कुशल, प्रतिस्पर्धी और लचीला बनाने के लिए मोदी सरकार की योजनाओं के लिए एक अध्यर्थक अवधारणा है।
आत्मनिर्भर भारत अभियान का प्रथम लोकप्रिय उपयोग 2020 में भारत के कोविड-19-महामारी से सम्बन्धित आर्थिक पैकेज की घोषणा के दौरान हुआ था। तब से, उपभोक्ता मामले, खाद्य और सार्वजनिक वितरण मंत्रालय, शिक्षा मंत्रालय द्वारा इस वाक्यांश का उपयोग किया गया है।  और प्रेस विज्ञप्तियों, बयानों और नीतियों में रक्षा मंत्रालय।  सरकार ने भारत की नूतन राष्ट्रीय शिक्षा नीति और भारत के 2021 के केन्द्रीय बजट के सम्बन्ध में भी इस वाक्यांश का उपयोग किया है।
स्वदेशी आन्दोलन भारत के सबसे सफल पूर्व-स्वतंत्रता आंदोलनों में से एक था।  1947 और 2014 के बीच कई पंचवर्षीय योजनाओं में देश के पूर्व योजना आयोग द्वारा आत्मनैर्भर्य की अवधारणा का उपयोग किया गया है। टिप्पणीकारों ने उल्लेख किया है कि भारत स्वतंत्रता के बाद से ऐसी नीतियाँ बना रहा है और संस्थानों का निर्माण कर रहा है जो आत्मनैर्भर्य की वृद्धि करते हैं। निजी कम्पनियों और उनके उत्पादों को पेय पदार्थ, औटोमोटिव, सहकारी समितियों, वित्तीय सेवाओं और बैंकिङ, औषध निर्माण और जैव प्रौद्योगिकी जैसे क्षेत्रों में आत्मनैर्भर्य के उदाहरण के रूप में माना गया है।",229,कृषि
क्रिस्टलकी,"क्रिस्टलकी (Crystallography) या मणिविज्ञान एक प्रायोगिक विज्ञान है जिसमें ठोसों में परमाणों के विन्यास (arrangement) का अध्ययन किया जाता है। पहले क्रिस्टलिकी से तात्पर्य उस विज्ञान से था जिसमें क्रिस्टलों का अध्ययन किया जाता है। एक्स-किरण के डिफ्रैक्सन द्वारा क्रिस्टलोंके अध्ययनके पहले क्रिस्टलोंका अध्ययन केवल उनकी ज्यामिति (आकार-प्रकार) देखकर की जाती थी।
किन्तु आजकल विविध-प्रकार के किरण-पुंजों (एक्स-किरण, एलेक्ट्रान, न्यूट्रान, सिन्क्रोट्रान आदि) के डिफ्रैक्सन से किया जाता है।",68,कृषि
उपाध्याय,"उपाध्याय विश्व की प्राचीनतम भाषा देववाणी संस्कृत का एक लोकप्रचलित उपाधि नाम है जो गुरुकुल के उन आचार्यो के लिए इस्तेमाल में लिया जाता है, जो भारतवर्ष में अनादिकाल से लेकर उन्नीसवीं शताब्दी के मध्य तक गुरु-शिष्य परम्परा के तहत गुरुकुल में अपने विद्यार्थियों को पढ़ाया करते थे।
स्नातक, परास्नातक और उच्च शोध शिक्षा प्रणाली को इजाद करने वाले भारत के उपाध्यायों की गुरुकुल शिक्षा प्रणाली विश्वभर में सबसे ज्यादा चर्चित रही हैं। भारत के गुरुकुल और उसके उपाध्यायों का इतिहास बेहद ही प्राचीनतम और ब्यापक है, जिसे महज किसी भी लेख और ऐतिहासिक ग्रँथ में समेटना पूरी तरह असंभव है। भारत का सम्पूर्ण इतिहास,समयचक्र के हिसाब से प्रचलित प्रत्येक कालखंड (सतयुग,द्वापर,त्रेता,कलयुग) चारों वेद,छह शास्त्र,18 पुराण,उपनिषद समेत सभी महान ग्रन्थों में गुरुकुल और उनके उपाध्यायों का विशेष और विस्तृत वर्णन है। ""उपाध्याय"" Upadhyay- (संस्कृत - उप + अधि + इण घं‌) इस शब्द की व्युत्पत्ति इस प्रकार की गई है- 'उपेत्य अधीयते अस्मात्‌' जिसके पास जाकर अध्ययन किया जाए,वह उपाध्याय कहलाता है।।
वैदिक काल से ही गुरुकुल के शिक्षकों को उपाध्याय कहा जाता था। सरल शब्दों में यदि कहा जाय तो गुरुकुलों में विद्यार्थियों को पढ़ाने वाला गुरु जिसे वर्तमान में शिक्षक,आचार्य या अध्यापक कहा जाता है। लेकिन ध्यान रहे कि प्राचीन काल के उपाध्याय की परिभाषा आज के शिक्षक से करोड़ों गुना बेहद ही विस्तृत है ""वह गुरु जो अपने शिष्यों को बहुत ही सहजता से अज्ञान रूपी अंधकार से ज्ञान रूपी रोशनी की तरफ लाकर उनके जीवन के सभी अमंगलों को मंगल में परिवर्तित-कर उनका सम्पूर्ण भौतिक और आध्यात्मिक विकास कर पाने की क्षमता रखता हो। यही नही अपितु ""लोक कल्याण से परलोक कल्याण"" के गूढ़ मार्ग के रहस्यों को समझा सके ऐसे योग्य योगी को ही [""उपाध्याय""] की पदवी (डिग्री) देकर गुरुकुल संभालने की जिम्मेदारी दी जाती थी। यह सर्वविदित है कि भारत की वैदिक सभ्यता विशुद्ध वैज्ञानिक दृष्टिकोण पर आधारित सँस्कृति रही है। सनातन सँस्कृति में समर्थगुरु की परिकल्पना शिष्य और समाज के लिए ईश्वर के समतुल्य और उसकी महिमा संसार सागर से पार करने वाली बताई गई है।इसीलिए गुरुकुल के अध्यापक की योग्यता भी श्रेष्ठतम दर्जे की हो भारत के बड़े विद्वानों ने इस पर अनादिकाल से ही सबसे ज्यादा बल दिया है। सनातन सभ्यता में गुरुकुलों के उपाध्यायों का ऐतिहासिक कालक्रम मुख्य तीन कालखण्डों में विभक्त है।",373,कृषि
विवाह संस्कार,"सनातन धर्म में सद्गृहस्थ की, परिवार निर्माण की जिम्मेदारी उठाने के योग्य शारीरिक, मानसिक परिपक्वता आ जाने पर युवक-युवतियों का विवाह संस्कार कराया जाता है। भारतीय संस्कृति के अनुसार विवाह कोई शारीरिक या सामाजिक अनुबन्ध मात्र नहीं हैं, यहाँ दाम्पत्य को एक श्रेष्ठ आध्यात्मिक साधना का भी रूप दिया गया है। इसलिए कहा गया है 'धन्यो गृहस्थाश्रमः'। सद्गृहस्थ ही समाज को अनुकूल व्यवस्था एवं विकास में सहायक होने के साथ श्रेष्ठ नई पीढ़ी बनाने का भी कार्य करते हैं। वहीं अपने संसाधनों से ब्रह्मचर्य, वानप्रस्थ एवं सन्यास आश्रमों के साधकों को वांछित सहयोग देते रहते हैं। ऐसे सद्गृहस्थ बनाने के लिए विवाह को रूढ़ियों-कुरीतियों से मुक्त कराकर श्रेष्ठ संस्कार के रूप में पुनः प्रतिष्ठित करना आवश्यक है। युग निर्माण के अन्तर्गत विवाह संस्कार के पारिवारिक एवं सामूहिक प्रयोग सफल और उपयोगी सिद्ध हुए हैं।",134,कृषि
वीर्य,"वीर्य एक जैविक तरल पदार्थ है, जिसे औरत कि योनि मे छौड़ा जाता हैबीजीय या वीर्य तरल भी कहते हैं, जिसमे सामान्यतः शुक्राणु (स्पर्म) होते हैं। यह जननग्रन्थि (यौन ग्रंथियाँ) तथा नर या उभयलिंगी प्राणियों के अन्य अंगों द्वारा स्रावित होता है और मादा अंडाणु को निषेचित कर सकता है। इंसानों में, शुक्राणुओं के अलावा बीजीय तरल में अनेक घटक होते हैं: बीजीय तरल के प्रोटियोलिटिक और अन्य एंजाइमों के साथ-साथ फलशर्करा तत्व शुक्राणुओं के अस्तित्व की रक्षा करते हैं और उन्हें एक ऐसा माध्यम प्रदान करते हैं जहाँ वे चल-फिर सकें या ""तैर"" सकें. वो प्रक्रिया जिसके परिणामस्वरूप वीर्य का प्रवाह होता है उसे स्खलन कहा जाता है।",109,कृषि
नेपोलियन बोनापार्ट,"नेपोलियन बोनापार्ट (15 अगस्त 1769 - 5 मई 1821) (जन्म नाम नेपोलियोनि दि बोनापार्टे) फ्रान्स की क्रान्ति में सेनापति, 11 नवम्बर 1799 से 18 मई 1804 तक प्रथम कांसल के रूप में शासक और 18 मई 1804 से 6 अप्रैल 1814 तक नेपोलियन  के नाम से सम्राट रहा। वह पुनः 20 मार्च से 22 जून 1815 में सम्राट बना। वह यूरोप के अन्य कई क्षेत्रों का भी शासक था।
इतिहास में नेपोलियन विश्व के सबसे महान सेनापतियों में गिना जाता है। उसने फ्रांस में एक नयी विधि संहिता लागू की जिसे नेपोलियन की संहिता कहा जाता है।
वह इतिहास के सबसे महान विजेताओं में से एक था। उसके सामने कोई रुक नहीं पा रहा था। जब तक कि उसने 1812 में रूस पर आक्रमण नहीं किया, जहां सर्दी और वातावरण से उसकी सेना को बहुत क्षति पहुँची। 18 जून 1815 वॉटरलू के युद्ध में पराजय के पश्चात अंग्रज़ों ने उसे अन्ध महासागर के दूर द्वीप सेंट हेलेना में बन्दी बना दिया। छः वर्षों के अन्त में वहाँ उसकी मृत्यु हो गई। इतिहासकारों के अनुसार अंग्रेज़ों ने उसे संखिया (आर्सीनिक) का विष देकर मार डाला।",184,कृषि
मोन्टाना,"मोन्टाना (अंग्रेज़ी: Montana) संयुक्त राज्य के पश्चिमी क्षेत्र में स्थित राज्य है। राज्य का नाम स्पेनिश शब्द मोंटाना जिसका अर्थ पर्वत है, से लिया गया है। मोंटाना की तीन कनाडाई प्रांतों: ब्रिटिश कोलंबिया, अल्बर्टा, और सस्केचेवान के साथ 545 मील (877 किमी) की सीमा है। इसके पूर्व में नॉर्थ डेकोटा और साउथ डेकोटा, दक्षिण में वायोमिंग, पश्चिम और दक्षिण-पश्चिम में आयडाहो स्थित है। मोंटाना अमेरिका के राज्यों में आकार के हिसाब से चौथा स्थान है, लेकिन आबादी में वह 48वां स्थान रखता है। 
मोन्टाना का पूर्वी हिस्सा 1803 में अमेरिका ने फ्रांस से खरीदा था। पश्चिमी हिस्सा ब्रिटेन के साथ 1846 में की गई संधि से अमेरिका के हाथ आया। 1889 में 41वें राज्य के रूप में इसे संघ में शामिल किया गया। मोन्टाना की अनुमानित जनसंख्या 2015 में 10,32,949 है। 94% जनता अंग्रेज़ी भाषा बोलती है जो राज्य की अधिकारिक भाषा भी है।",144,कृषि
लघु मेवाड़ साठा चौरासी,"लघु मेवाड़ साठा चौरासी :- क्षत्रिय राजपुत्र जाति द्वारा बसाया गया प्रसिद्ध क्षेत्र है। जिसमें मेवाड़ के रावल खुमान तृतीया के पौत्र हस्थराज (हाथरस) बसाया व बक्षराज (साठा) द्वारा 10वी से 11वी शताब्दी के मध्य बसाया गया था। जिसमे आगे चलकर 60 गांव जिसे साठा व लघु मेवाड़ नाम से विख्यात है जो आहड़ा गुहिलोत राजपूतों के है। और    
11वी शताब्दी के मध्य से 12वी शताब्द  के आस पास चौरासी (84) गांव को बसाया गया। जो की चौरासी नाम से विख्यात प्रसिद्ध है। यह क्षेत्र वीरों की भूमि के लिए भी प्रसिद्ध रहा है। इस भूमि पर घर - घर से नायक उत्तपन हुए है।   
इस क्षेत्र का 1857 की क्रांति मै बहुत गौरवशाली इतिहास भी रहा है। जिसमे तहसील धौलाना के 14 शहीदों का नाम अंकित है, जिन्हें अंग्रेजो ने फांसी लगाई थी।  
इस क्षेत्र में गाजियाबाद, हापुड़, गौतमबुद्धनगर, बुलंदशहर, दादरी, बागपत, मेरठ, मुजफ्फरनगर आदि ज़िले और उनकी सीमाएं शामिल हैं।  
वह इस क्षेत्र का एक आधिकारिक सोशल मीडिया पेज लघु मेवाड़ साठा चौरासी के नाम से समाज के लोगो द्वारा ही चलाया जाता है। जिसपर इतिहास , समाचार , धर्म और संस्कृति की जानकारी डाली जाती है।",189,कृषि
मेसोपोटामिया का इतिहास,"मेसोपोटामिया मूल रूप से दो शब्दो से मिलकर बना है-मेसो+पोटामिया,मेसो का अर्थ मध्य (बीच) और पोटामिया का अर्थ नदी है अर्थात दो नदियोँ के बीच के क्षेत्र को मेसोपोटामिया कहा जाता था। पश्चिमी एशिया में फारस की खाड़ी के उत्तर में स्थित वर्तमान इराक को प्राचीन समय में मेसोपोटामिया कहा जाता था मेसोपोटामिया की सभ्यता दजला और फरात दो नदियोँ के मध्य क्षेत्र में जन्म पली और विकसित हुई। इन नदियोँ के मुहाने पर सुमेरिय बीच में बेबीलोनिया तथा उत्तर में असीरिया सभ्यता का विकास हुआ इन सभ्यताओ के विषय में यह कहावत प्रचालित हैै की  सुमेरिया ने सभ्यता को जन्म दिया बेबीलोनिया ने उसे उत्पत्ति के चरम शिखर तक पहुँचाया और असीरिया ने उसे आत्मसात किया दुसरे शब्दो में सुमेरिया, बेबीलोनिया और असीरिया इन तीनो सभ्यताओ के सम्मिलन से जो सभ्यता विकसित हुई उसे मेसोपोटामिया की सभ्यता कहा गया।
मेसोपोटामिया में चार प्रसिद्ध सभ्यताएं हुईं हैं -सुमेरिया, बेबीलोन, असीरिया, कैल्ड्रिया।
दो नदियों दजला और फरात के बीच की धरती पर इंसानी सभ्यता के पहले शहर बसे. ईसा पूर्व चौथी सदी से करीब 3,000 सालों तक मेसोपोटामिया की सभ्यता के सबूत मिलते हैं. ईसा पूर्व पहली सदी आते आते वहां बेबीलोन और निनवे जैसे कई शहर बस चुके थे.
पहला साम्राज्य:-
आज जहां इराक और सीरिया जैसे देश स्थित हैं उसी धरती पर कभी मेसोपोटामिया सभ्यता हुआ करती थी. वह प्राचीन सभ्यता उत्तरी असीरिया और दक्षिणी बेबीलोनिया में विभाजित थी. फिर इसे निचले स्तर पर भी कई प्रांतों में बांटा गया था. ईसा पूर्व तीसरी सदी से इन छोटे इलाकों को मिलाकर एक साम्राज्य के रूप में साथ लाया गया.
कृषि करने वाले पहले लोग:-औरत ने ही खेती करने,घर बनाने की शुरूआत की गई ।
संग्रहकर्ता से शिकारी और फिर किसान और पशुपालक बनने तक का सफर ऐतिहासिक है. इस सभ्यता में इंसान के खेती करने और पशुओं को पालने के पहले साक्ष्य मिलते हैं. उस समय सिंचाई के लिए व्यवस्था भी विकसित की गई और पशुओं के दूध से कई तरह के उत्पाद भी बनने शुरू हुए.
दिव्य पदानुक्रम:-
इस सभ्यता के लोग आस्तिक थे और कई सारे देवताओं को मानते थे. देवों की भी श्रेणियां थीं. सबसे बड़े देवता को उससे छोटे देवता पूजते थे. इस श्रेणी में सबसे अंत में आता था मानव. जिसे सबको पूजना होता और सबकी आज्ञा का पालन करना होता था. जीवन और धर्म गहराई से जुड़े थे.
अंत:-
सिकंदर महान ने 331 ईसा पूर्व में मेसोपोटामिया की सभ्यता को नष्ट कर दिया और वहां ग्रीक संस्कृति का प्रचार प्रसार किया. इसी के साथ मेसोपोटामियाई परंपराएं और जीवन दर्शन खो गया. फिर उसे हजार साल बाद फिर से खोद कर निकाला गया और अब इसे लुव्रे म्युजियम में सहेजकर रखा गया है. (लिया अलब्रेष्ट/आरपी)",441,कृषि
धरमपाल,"धर्मपाल (1922 - 2006) भारत के एक गांधीवादी विचारक, स्वतन्त्रता सेनानी, इतिहासकार एवं दार्शनिक थे।  वे ऐसे अध्ययनशील चिंतक और शोधकर्ता थे, जिन्होंने 18वीं और 19वीं शताब्दी के भारत के विषय में अनुसंधान किया। अंग्रेजों ने किस प्रकार एक समृद्ध, सुसंस्कृत और हुनरमंद देश को अंग्रेजों ने तोड़ा तथा उसकी शिक्षा, खेती, तकनीकी और कारीगरी को मनमाने ढंग से बर्बाद किया - इस समूची परिस्थिति का विश्लेषण करने और फिर इस पराधीनता से छूटने की राह निकालने के लिए उन्होंने उस समय के दस्तावेजों का गंभीर अध्ययन किया और जो निष्कर्ष निकाले वे प्रमुखतः अंग्रेजी में और बाद में हिन्दी में अनुवादित पुस्तकों के रूप में प्रकाशित हुए हैं।
अपने गंभीर अध्ययन के आधार पर उन्होंने भारतीय परम्पराओं, समाज, संस्कृति और राजनीति पर कई पुस्तकें लिखीं। भारत से लेकर ब्रिटेन तक लगभग 30 वर्ष उन्होंने इस बात की खोज में लगाये कि अंग्रेजों से पहले भारत कैसा था। इसी कड़ी में उनके द्वारा जुटाये गये तथ्यों, दस्तावेजों से भारत के बारे में जो पता चलता है वह हमारे मन पर अंकित तस्वीर के उलट है। वे एक गांधीवादी विचारक, इतिहासकार और लेखक थे और उन्होंने भारत में विज्ञान के इतिहास, पुराने समाज और लोगों के बारे में काफी लिखा। 
वह भारतीय सहकारी संघ (ICU) के सह-संस्थापक थे।",207,कृषि
झाँसी,"झाँसी (झांशी‌) (Jhansi) भारत के उत्तर प्रदेश राज्य के बुन्देलखण्ड के झाँसी जनपद में स्थित एक नगर है। यह जनपद का मुख्यालय भी है। यह नगर भारतभर में झाँसी की रानी की 1857 के प्रथम भारतीय स्वतंत्रता संग्राम में ऐतिहासिक भूमिका के कारण प्रसिद्ध है। शहर से तीन प्रमुख राजमार्ग गुजरते हैं - राष्ट्रीय राजमार्ग 27, राष्ट्रीय राजमार्ग 39 और राष्ट्रीय राजमार्ग 44।",63,कृषि
ढोर,"ढोर (cattle) उस पशुवर्ग में आते हैं जिनके खुर होते हैं और प्रत्येक खुर आगे से मध्य भाग में फटा होता है। यह द्विखुरीयगण के अंतर्गत एक कुल है। अधिकांश ढोरों के सींग होते हैं, जो खोपड़ी के किनारों के ही बढ़े हुए हिस्से होते हैं। इनके ऊपरी जबड़े के अंत में दाँत नहीं होते। इस जाति के पालतु पशु जैसे गाय, बैल, भैंस तथा जंगली पशु जैसे बहुसिंगे आदि जुगाली करते हैं।",73,कृषि
चिड़ियाघर,"चिड़ियाघर या प्राणिउपवन (Zoological garden) वह संस्थान है जहाँ जीवित पशु पक्षियों को बहुत बड़ी संख्या में संग्रहीत कर रखा जाता है। लोग इन संग्रहित पशु पक्षियों को सुविधा और सुरक्षापूर्वक देख सकें इसकी भी व्यवस्था की जाती है। यहाँ उनके प्रजनन और चिकित्सा आदि की भी व्यवस्था होती है। दुनिया भर में आम जनता के लिए खोले गए प्रमुख पशु संग्रहालयों की संख्या अब 1,000 से भी अधिक है और उनमें से लगभग 80 प्रतिशत शहरों में हैं।
जीवित पशु पक्षियों के संग्रह को रखने की परिपाटी बहुत प्राचीन है। ऐसे उपवनों के होने का सबसे पुराना उल्लेख चीन में ईसा के 1200 वर्ष पूर्व में मिलता है। चीन के चाऊ वंश के प्रथम शासक के पास उस समय ऐसा एक पशु पक्षियों का संग्रहालय था। ईसा के 2000 वर्ष पूर्व के मिस्रवासियों की कब्रों के आसपास पशुओं की हड्डियाँ पाई गई हैं, जिससे पता लगता है कि वे लोग आमोद प्रमोद के लिए अपने आसपास पशुओं को रखा करते थे। पीछे रोमन लोग भी पशुओं को पकड़कर अपने पास रखते थे। प्राचीन रोमनों और यूनानियों के पास ऐसे संग्रह थे जिनमें सिंह, बाघ, चीता, तेंदुए आदि रहते थे। ऐसा पता लगता है कि ईसा के 29 वर्ष पूर्व ऑगस्टस ऑक्टेवियस (Augustus Octavious) के पास 410 बाघ, 260 चीते और 600 अफ्रीकी जंतुओं का संग्रह था, जिसमें बाघ राइनोसिरस, हिपोपॉटैमस (दरियाई घोड़ा), भालू, हाथी, मकर, साँप, सील (seal), ईगल (उकाब) इत्यादि थे। पीछे जंतुओं के संग्रह की दिशा में उत्तरोत्तर वृद्धि हेती रही है और आज संसार के प्रत्येक देश और प्रत्येक बड़े-बड़े नगर में प्राणिउपवन विद्यमान हैं।

विश्व का प्रथम सफ़ेद बाघ तत्कालीन रीवा महाराजा मार्तण्ड सिंह जूदेव ने पकड़ा था जिसको उन्होंने गोविन्दगढ़ किले में ले गए और उसका नाम मोहन रखा गया। आज दुनिया में जितने भी सफेद बाघ(white tiger) है वो सब मोहन के ही वंसज है।
विश्व की पहली व्हाइट टाइगर सफारी मुकुंदपुर में है
जिसका नाम  महाराजा मार्तण्ड सिंह जूदेव व्हाइट टाइगर सफारी मुकुंदपुर ,रीवा ,मध्यप्रदेश में है। जिसकी स्थापना 3 अप्रैल 2016 में किया गया है। अब सफ़ेद बाघ को फिर से विंध्य के जंगल में बसाने की अनुमति मिली है",349,कृषि
बीकानेर के दर्शनीय स्थल,"नगर के मध्य में एक जैन मंदिर है जिसके मध्य से पाँच मार्ग निकले हैं, जो अन्य सड़कों से मिलते हुए शहरपनाह के किसी एक दरवाजे से जा मिलते हैं। कोट दरवाजे के बाहर अलखगिरि मतानुयायी लच्छीराम का बनवाया हुआ 'अलखसागर' नाम का प्रसिद्ध कुआं है, जो बीकानेर के सबसे अच्छे कुओं में से एक माना जाता हैं। अन्य कुओं की संख्या १४ है, जो बहुधा बहुत गहरे हैं। इन कुओं में अधिकांश जल सुस्वादु तथा पीने योग्य है। महाराजा अनूपसिंह का बनवाया हुआ 'अनोपसागर' कुआं भी उल्लेखनीय है। नगर के बाहर के तालाबों में महाराजा सूरसिंह का बनवाया हुआ 'सूरसागर' सबसे अच्छा माना जाता है।
बीकानेर के नजदीक श्री देव जसनाथ जी महाराज की धाम कतरियासर बंबलू लिखमादेसर पूनरासर यह धाम दर्शन करने लायक हैं",126,कृषि
उत्खनन (पुरातत्व),"शब्द पुरातात्विक उत्खनन के दो अर्थ हैं।

पुरातत्व विज्ञान में उत्खनन का सर्वाधिक प्रयोग होता है तथा इसे इसी के साथ सम्बन्ध रखने के लिए जाना जाता है। इस सन्दर्भ में इसे पुरातात्विक अवशेषों को उजागर, प्रक्रम तथा अभिलेखित करने के लिए जाना जाता है।
इस शब्द का प्रयोग किसी स्थान के अध्ययन के लिए प्रयोग की गयी तकनीक के उदाहरण के रूप में भी किया जाता है। इस अर्थ में, उत्खनन को कभी-कभी इसमें भाग लेने वालों के द्वारा अति सरल रूप में ""खुदाई "" से भी इंगित किया जाता है। इस तरह का स्थानिक उत्खनन एक विशिष्ट पुरातात्विक स्थल अथवा ऐसे स्थलों की शृंखला से सम्बंधित होता है तथा कई वर्षों तक चल सकता है।",117,कृषि
कार्निवल,"कार्निवल एक उत्सव का मौसम है जो लेंट से ठीक पहले पड़ता है; मुख्य कार्यक्रम आमतौर फरवरी के दौरान होते हैं। कार्निवल में आमतौर पर एक सार्वजनिक समारोह या परेड शामिल होता है जिसमें सर्कस के तत्त्व, मुखौटे और सार्वजनिक खुली पार्टियां की जाती हैं। समारोह के दौरान लोग अक्सर सजते संवरते हैं या बहुरुपिया बनते हैं, जो दैनिक जीवन के पलटाव को दर्शाता है।
कार्निवल एक त्योहार है जिसे पारंपरिक रूप से रोमन कैथोलिक में आयोजित किया जाता है और एक हद तक पूर्वी रूढ़िवादी समाजों में भी. प्रोटेस्टेंट क्षेत्रों में आमतौर पर कार्निवल समारोह नहीं होते है बल्कि कुछ संशोधित परंपराएं हैं, जैसे कि डेनिश कार्निवल या अन्य श्रोव ट्यूजडे कार्यक्रम. ब्राजीलियाई कार्निवाल आज एक सर्वाधिक प्रसिद्ध समारोह है, लेकिन दुनिया भर के कई शहरों और क्षेत्रों में विशाल, लोकप्रिय और कई दिन चलने वाले जश्न मनाए जाते हैं। 
साँचा:Toc right",143,कृषि
चकेरी सवाई माधोपुर,"चकेरी राजस्थान के सवाई माधोपुर जिले का एक छोटा सा किन्तु महत्वपूर्ण गाँव है। चकेरी, सवाई माधोपुर जिले मे दिल्ली मुंबई रेलवे ट्रैक पर स्थित्त एक गावं हैं जो राजस्थान के पूर्व क्षेत्र की सांस्कृतिक,राजनीतिक, सामाजिक और खेल कूद की गतिविधियों का केंद्र है और क्षेत्रीय सहयोग, एकता, सद्भाव में एक महत्वपूर्ण भूमिका निभाता आया हैं।

गांव में कई जातियों के लोग रहते हैं ,कहावत हैं की सातो जातिया रहती हैं। मीणा जाति के लोग बहुसंख्यक हैं। दूसरी जातियों में नाथ, ब्राम्हण, जैन, बैरवा, धोबी, गवारिया, नाई, चमार, रैगर, हरिजन, कोळी, गुर्जर, खटीक, राव व राजपूत आदि शामिल हैं। सभी लोग हिन्दू धर्म को मानने वाले हैं। अल्प मात्रा में लोग मुस्लिम धर्म को भी मानते हैं। सभी लोग आपस में मिलजुलकर रहते हैं और एक दूसरे के सुख -दुःख में शरीक होते हैं। 
भारत की 2011 की जनगडना के अनुसार इस गाव की आबादी 3441 थी, कुल घरो की संख्या 695 थी।",153,कृषि
ज़्यूरिख हवाई अड्डा,"ज्यूरिख हवाई अड्डा (जर्मन: Flughafen Zürich; (आईएटीए: ZRH, आईसीएओ: LSZH)) स्विट्जरलैंड का सबसे बड़ा अंतरराष्ट्रीय हवाई अड्डा और स्विस इंटरनेशनल एयर लाइन्स का प्रमुख केंद्र है। यह स्विट्जरलैंड के सबसे बड़े शहर ज्यूरिख में स्थित है, और इसकी सतह परिवहन लिंक के सहायता से ज़्यूरिख के साथ साथ देश के बाकी हिस्सों में से अधिकांश क्षेत्रों की सेवा करता है। हवाई अड्डा 13 किलोमीटर (8.1 मील) केंद्रीय ज़्यूरिख़ के उत्तर में, क्लोटेन, रुमलैंग, ओबरग्लाट, विन्केल, और ऑप्फिकॉन की नगर पालिकाओं में स्थित है, जो सभी ज़्यूरिख़ के केंटन के भीतर हैं  ।",92,कृषि
बिंदेश्वरी दुबे,"बिन्देश्वरी दूबे (१४ जनवरी, १९२३ - २० जनवरी, १९९३) एक भारतीय राजनेता, प्रशासक, स्वतंत्रता सेनानी एवं श्रमिक नेता थे जो बिहार के मुख्यमंत्री, केन्द्रीय केबिनेट मंत्री (कानून एवं न्याय तथा श्रम एवं रोजगार), इंटक के राष्ट्रीय अध्यक्ष, बिहार कांग्रेस के अध्यक्ष आदि भी रहे। इससे पूर्व ये अखंड बिहार (एवं झारखंड) सरकारों में भी शिक्षा, परिवहन, स्वास्थ्य एवं परिवार कल्याण मंत्री रहे। १९८० से १९८४ तक सातवीं लोक सभा के सदस्य, १९८८ से १९९३ तक राज्य सभा के सदस्य तथा छह बार विधान सभा के सदस्य रहे। इन्होंने देश की कोलियरियों के राष्ट्रीयकरण में अहम् भूमिका निभाई थी।",98,कृषि
मेसोअमेरिकी,"मेसोअमेरिका या मेसो-अमेरिका (स्पेनी: Mesoamérica) अमेरिका का एक क्षेत्र एवं सांस्कृतिक प्रान्त है, जो केन्द्रीय मैक्सिको से लगभग बेलाइज, ग्वाटेमाला, एल सल्वाडोर, हौंड्यूरॉस, निकारागुआ और कॉस्टा रिका तक फैला हुआ है, जिसके अन्दर 16वीं और 17वीं शताब्दी में, अमेरिका के स्पैनिश उपनिवेशवाद से पूर्व कई पूर्व कोलंबियाई समाज फलफूल रहे थे।
इस क्षेत्र के प्रागैतिहासिक समूह, कृषि ग्रामों तथा बड़ी औपचारिक व राजनैतिक-धार्मिक राजधानियों द्वारा वर्णित हैं। यह सांस्कृतिक क्षेत्र अमेरिका की कुछ सर्वाधिक जटिल और उन्नत संस्कृतियों जैसे, ऑल्मेक, ज़ैपोटेक, टियोतिहुआकैन, माया, मिक्सटेक, टोटोनाक और एज़्टेक को शामिल करता है।",91,कृषि
काला चौना,"काला चौना एक गॉंव है। यह रामगंगा नदी के पूर्वी किनारे पर चौखुटिया तहसील के तल्ला गेवाड़ नामक पट्टी में, भारतवर्ष के उत्तराखण्ड राज्य के अन्तर्गत कुमाऊँ मण्डल के अल्मोड़ा जिले में स्थित है। यह गॉंव मूलरूप से कनौंणियॉं नामक उपनाम से विख्यात कुमांऊॅंनी हिन्दू राजपूतों का प्राचीन और पुश्तैनी चार गाँवों में से एक है। दक्षिणी हिमालय की तलहटी में बसा यह काला चौना अपनी ऐतिहासिक व सॉंस्कृतिक विरासत, ठेठ कुमांऊॅंनी सभ्यता व संस्कृति, पर्वतीय जीवन शैली, प्रकृति संरक्षण, अलौकिक प्राकृतिक छटा तथा समतल-उपजाऊ भूमि के लिए पहचाना जाता है।",91,कृषि
डेवी दशमलव वर्ग सूची,"डेवी दशमलव वर्गीकरण (डीडीसी) मेलविल डेवी द्वारा संयुक्त राज्य अमेरिका में पहली बार प्रकाशित एक पुस्तकालय वर्गीकरण प्रणाली है। 'डेवी प्रणाली को पहली बार सेंट लुइस पब्लिक लाइब्रेरी के लिए डब्ल्यू.टी. हैरिस के वर्गीकरण के आधार पर, एमहर्स्ट कॉलेज लाइब्रेरी में आवेदन(एप्लिकेशन) के लिए 1873 में अमरीकी लाइब्रेरियन मेलविल डेवी द्वारा तैयार किया गया था।' इस प्रणाली के अंतर्गत दस मुख्य भागों में संसार के संपूर्ण ज्ञान को समाहित किया गया है। ये दस मुख्य भाग हैं: 000–099, सामान्य कार्य; 100–199, दर्शनशास्त्र और मनोविज्ञान; 200–299, धर्म; 300–399, सामाजिक विज्ञान; 400–499, भाषा; 500–599, प्राकृतिक विज्ञान और गणित; 600–699, प्रौद्योगिकी; 700–799, कला; 800-899, साहित्य और अलंकार शास्त्र; और 900–999, इतिहास, जीवनी तथा भूगोल।
इस वर्गीकरण प्रणाली के प्रत्येक मुख्य भाग को दस पदानुक्रमित विभाजनों में संरचित किया गया है। इसमें पुस्तकालय को विषय के बजाय अनुशासन के आधार पर व्यवस्थित किया जाता है। नीचे दी गई सूची दस मुख्य वर्गों, सौ प्रभागों और हजार वर्गों को प्रस्तुत करती है-",157,कृषि
अली इब्न अबी तालिब,"अली इब्ने अबी तालिब (अरबी : علی ابن ابی طالب) का जन्‍म 17 मार्च 600 (13 रज्जब 24 हिजरी पूर्व) मुसलमानों के तीर्थ स्थल काबा के अन्दर हुआ था। वे पैगम्बर मुहम्मद (स.) के चचाजाद भाई और दामाद थे और उनका चर्चित नाम हज़रत अली है। वे मुसलमानों के ख़लीफ़ा के रूप में जाने जाते हैं। उन्होंने 656 से 661 तक राशिदून ख़िलाफ़त के चौथे ख़लीफ़ा के रूप में शासन किया, और शिया इस्लाम के अनुसार वे 632 से 661 तक पहले इमाम थे। उन्‍होंने वैज्ञानिक जानकारियों को बहुत ही रोचक ढंग से आम आदमी तक पहुँचाया था।
अबू तालिब और फातिमा बिन असद से पैदा हुए,  कई शास्त्रीय इस्लामी के अनुसार, इस्लाम में सबसे पवित्र स्थान मक्का के काबा ( अरबी : كعبة )   में  पैदा होने वाले अली अकेले व्यक्ति है। स्रोत, विशेष रूप से शिया वाले।  अली बच्चों में प्रथम थे जिसने इस्लाम को स्वीकार किया,  और कुछ लेखकों के मुताबिक पहले मुस्लिम थे।  अली ने मुहम्मद को शुरुआती उम्र से संरक्षित किया  और मुस्लिम समुदाय द्वारा लड़ी लगभग सभी लड़ाई में हिस्सा लिया। मदीना में जाने के बाद, उन्होने मुहम्मद की बेटी फातिमा से विवाह किया।  खलीफ उसमान इब्न अफ़ान की हत्या के बाद, 656 में मुहम्मद के साथी (सहाबा) ने उन्हें खलीफा नियुक्त किया था।  अली के शासनकाल में गृह युद्ध हुए और 661 में कुफा कि जामा मस्जिद में प्रार्थना के लिए जाते समय खारजी इब्न मुल्ज़िम ने उन पर हमला किया और हत्या कर दी । 
राजनीतिक और आध्यात्मिक रूप से शिया और सुन्नी दोनों के लिए अली महत्वपूर्ण है।   अली के बारे में कई जीवनी स्रोत अक्सर सांप्रदायिक रेखाओं के अनुसार पक्षपातपूर्ण होते हैं, लेकिन वे इस बात से सहमत हैं कि वह एक पवित्र मुस्लिम थे, जो इस्लाम के कारण और कुरान और सुन्नत के अनुसार एक शासक था।  जबकि सुन्नी अली को चौथे खलीफा रशीद मानते  हैं, शिया मुसलमानों ने अली को गदिर खुम में घटनाओं की व्याख्या के कारण मुहम्मद (स.अ. व) के बाद पहले इमाम के रूप में माना। शिया मुस्लिम मानते हैं कि अली और अन्य शिया इमाम (जिनमें से सभी मुहम्मद(स.)(अरबी : بيت , घरेलू) के सदस्य हैं) मुहम्मद(स.)के लिए सही उत्तराधिकारी हैं ।",358,कृषि
भू-तापीय ऊर्जा,"भू-तापीय ऊर्जा (जिसे जियोथर्मल पॉवर कहते हैं, ग्रीक धातु जियो से आया है, जिसका अर्थ है पृथ्वी और थर्मोस अर्थात ताप) वह ऊर्जा है जिसे पृथ्वी में संग्रहित ताप से निकाला जाता है। यह भू-तापीय ऊर्जा, ग्रह के मूल गठन से, खनिज के रेडियोधर्मी क्षय से और सतह पर अवशोषित सौर ऊर्जा से उत्पन्न होती है। पेलिओलिथिक काल से इसका प्रयोग स्नान के लिए और रोमन काल से स्थानों को गर्म करने के लिए किया जाता रहा है, लेकिन अब इसे बिजली उत्पन्न करने के लिए बेहतर रूप में जाना जाता है। दुनिया भर में, भू-तापीय संयंत्रों में यथा 2007, 10 गीगावाट बिजली उत्पन्न करने की क्षमता है और अभ्यास में यह बिजली की वैश्विक मांग का 0.3% की आपूर्ति करती है। 28 गीगावाट की एक अतिरिक्त भू-तापीय ताप क्षमता को जिला तापक, स्थान तापक, स्पा, औद्योगिक प्रक्रियाओं, नमक हटाने और कृषि अनुप्रयोगों के लिए स्थापित किया गया है। 
भू-तापीय ऊर्जा लागत प्रभावी, विश्वसनीय, टिकाऊ, संपोषणीय और पर्यावरण के अनुकूल है, लेकिन ऐतिहासिक रूप से यह प्लेट विवर्तनिक सीमाओं के निकट के क्षेत्रों तक सीमित रही है। हाल के तकनीकी विकासों ने व्यवहार्य संसाधनों की सीमाओं और आकार को नाटकीय रूप से विस्तार दिया है, विशेष रूप से गृह तापन जैसे अनुप्रयोगों के लिए और बड़े पैमाने पर दोहन की संभावनाओं को भी खोला है। भू-तापीय कुएं, ग्रीन हाउस गैसों को छोड़ते हैं जो धरती के भीतर गहरे फंसी होती है, लेकिन ये उत्सर्जन, ऊर्जा की प्रति यूनिट के हिसाब से जीवाश्म ईंधन की तुलना में बहुत कम हैं। परिणामस्वरूप, भू-तापीय ऊर्जा में वैश्विक गर्मी को कम अर्ने में मदद करने की क्षमता है यदि इन्हें जीवाश्म ईंधन के स्थान पर व्यापक रूप से इस्तेमाल किया जाए.
पृथ्वी के भू-तापीय संसाधन, मानव की ऊर्जा की जरूरतों की आपूर्ति के लिए सिद्धांततः पर्याप्त से अधिक है, लेकिन उसके केवल एक बहुत छोटे से अंश को लाभदायक तरीके से दोहन किया जा सकता है। गहरे संसाधनों के लिए ड्रिलिंग और खोज में करोड़ों डॉलर लगता है और सफलता की गारंटी नहीं होती है। भू-तापीय ऊर्जा के भविष्य के दोहन के लिए पूर्वानुमान, प्रौद्योगिकी विकास, ऊर्जा की कीमत, सब्सिडी और ब्याज दरों के अनुमानों पर निर्भर करता है।",355,कृषि
विलवणन,"विलवणीकरण (अंग्रेजी: desalination; डिसेलिनेशन या डिसेलिनाइज़ेशन) उन कई प्रक्रियाओं को संदर्भित करता है जो पानी से नमक तथा दूसरे खनिजों को निकालती हैं। साधारणतया, लवण व खनिजों को हटाने की प्रक्रिया भी विलवणीकरण कहलाती है, जैसे मृदा विलवणीकरण
खारे पानी को मीठे पानी में बदलने के लिए डिसेलिनेशन किया जाता है ताकि यह मानव खपत या सिंचाई के लिए उपयुक्त बना रहे. कभी कभी इस प्रक्रिया द्वारा खाने वाला नमक एक सह-उत्पाद के रूप में बनता है। इसका प्रयोग समुद्री जहाज़ों और पनडुब्बियों में किया जाता है। उन क्षेत्रों में जहां ताज़े पानी की उपलब्धता सीमित है या हो रही है, वहां सस्ते ढंग से ताज़े पानी को उपलब्ध कराने के लिए आजकल डिसेलिनेशन पर ध्यान केन्द्रित किया जा रहा है।
बड़े पैमाने पर डिसेलिनेशन के लिए आम तौर पर अधिक मात्रा में ऊर्जा के साथ, विशेष बुनियादी सुविधाओं की आवश्यकता पड़ती है, जिससे इसकी लागत नदियों अथवा भूमि से प्राप्त ताज़े जल की तुलना में अत्यधिक बढ़ जाती है।
दुनिया का सबसे बड़ा डिसेलिनेशन संयंत्र संयुक्त अरब अमीरात में जेबेल अली संयंत्र (चरण 2) है। यह एक दोहरे उद्देश्य वाली इकाई है जो मल्टी स्टेज फ़्लैश आसवन का प्रयोग करती है और प्रति वर्ष 300 मिलियन घन मीटर पानी का उत्पादन करने में सक्षम है। इसकी तुलना में संयुक्त राज्य अमेरिका का सबसे बड़ा डिसेलिनेशन संयंत्र टेम्पा बे, फ्लोरिडा में है और टेम्पा बे वाटर द्वारा संचालित है, जिसने दिसम्बर 2007 में प्रति वर्ष 34.7 मिलियन घन मीटर जल का डिसेलिनेशन शुरू किया। टेम्पा बे संयंत्र, जेबेल अली डिसेलिनेशन प्लांट के 12 % उत्पादन पर ही संचालित हो रहा है 17 जनवरी 2008 को, वॉल स्ट्रीट जर्नल के एक लेख में लिखा था, ""अंतर्राष्ट्रीय डिसेलिनेशन एसोसिएशन के अनुसार, दुनिया भर में 13,080 डिसेलिनेशन संयंत्र प्रति दिन 12 बिलियन गैलन से अधिक पानी का उत्पादन करते हैं।""",297,कृषि
समर कैम्प (ग्रीष्मकालीन शिविर),"समर कैम्प (ग्रीष्मकालीन शिविर), कुछ देशों में (आमतौर पर) गर्मियों के महीनों में बच्चों और/या किशोर-किशोरियों के लिए निगरानी के तहत आयोजित किये जाने वाला एक कार्यक्रम को कहते हैं। समर कैम्प में शामिल होने वाले बच्चों और किशोर-किशोरियों को कैम्पर्स के नाम से जाना जाता है।
विभिन्न प्रकार के विशेष क्रियाकलापों वाले नए समर कैम्पों की अधिक से अधिक स्वीकृति के साथ, हाइकिंग (लंबी पैदल यात्रा), कैनोइंग (नौकायन) और कैम्पफायर (अलाव या शिविर-समारोह) के साथ एक जंगली स्थान के रूप में एक समर कैम्प के पारंपरिक नज़रिए का विकास हो रहा है। उदाहरण के लिए, प्रदर्शन कला, संगीत, जादू, कंप्यूटर, भाषा शिक्षण, गणित, विशेष जरूरतों वाले बच्चों और वजन कम करने के लिए कैम्पों का आयोजन किया जाता है। 2006 में, अमेरिकन कैम्प एसोसिएशन ने बताया कि कुल कैम्पों में से 75 प्रतिशत कैम्पों में नए कार्यक्रम शामिल किए गए हैं। छोटे आकार के परिवारों, पूरक शैक्षिक कार्यक्रमों में वृद्धि तथा इलेक्ट्रॉनिक मीडिया की बढ़ती लोकप्रियता के कारण समर कैम्पों के नामांकन में बड़े पैमाने पर होने वाली गिरावट को कम करने के लिए ऐसा किया गया है; इन सभी के कारण पिछली पीढ़ियों की तुलना में बच्चों को घर के अंदर ही व्यस्त रखना काफी आसान हो गया है। ये कैम्प हर उम्र के लोगों के लिए हो सकते हैं।
धर्म से जुड़े समर कैम्पों का भी आयोजन किया जाता है जैसे कि इवान्जेलिकल ईसाई समूहों द्वारा आयोजित कैम्प.
कई कैम्पों का मुख्य उद्देश्य शैक्षिक या सांस्कृतिक विकास होता है। समर कैम्प के माहौल में बच्चों को एक सुरक्षित और परवरिश के माहौल में गुणकारी जोखिम उठाने का अवसर मिल सकता है।",264,कृषि
पाउलो फ्रेइरे,"पाउलो फ्रेइरे (Paulo Reglus Neves Freire, Ph.D (/ˈfrɛəri/, पुर्तगाली: [ˈpawlu ˈfɾeiɾi]; सितम्बर 19, 1921 – मई 2, 1997) ब्राजील के शिक्षाविद तथा दार्शनिक थे। वे 'क्रिटिकल शिक्षण' (critical pedagogy) के पक्षधर थे। उनकी कृति 'दलितों का शिक्षण' ((edagogy of the Oppressed) बहुत प्रसिद्ध रही और क्रिटिकल शिक्षण आन्दोलन की आधारभूत पुस्तक है। लेखक-लिछमण सारण M.8302637998",55,कृषि
भारत में मानवाधिकार,"देश के विशाल आकार और विविधता, विकासशील तथा सम्प्रभुता सम्पन्न पन्थनिरपेक्ष, लोकतान्त्रिक गणतन्त्र के रूप में इसकी प्रतिष्ठा, तथा एक भूतपूर्व औपनिवेशिक राष्ट्र के रूप में इसके इतिहास के परिणामस्वरूप भारत में मानवाधिकारों की परिस्थिति एक प्रकार से जटिल हो गई है। भारत का संविधान मौलिक अधिकार प्रदान करता है, जिसमें धर्म की स्वतन्त्रता भी अन्तर्भूक्त है। संविधान की धाराओं में बोलने की आजादी के साथ-साथ कार्यपालिका और न्यायपालिका का विभाजन तथा देश के अन्दर एवं बाहर आने-जाने की भी स्वतन्त्रता दी गई है।
यह अक्सर मान लिया जाता है, विशेषकर मानवाधिकार दलों और कार्यकर्ताओं के द्वारा कि दलित अथवा अछूत जाति के सदस्य पीड़ित हुए हैं एवं लगातार पर्याप्त भेदभाव झेलते रहे हैं। हालाँकि मानवाधिकार की समस्याएँ भारत में मौजूद हैं, फिर भी इस देश को दक्षिण एशिया के दूसरे देशों की तरह आमतौर पर मानवाधिकारों को लेकर चिंता का विषय नहीं माना जाता है। इन विचारों के आधार पर, फ्रीडम हाउस द्वारा फ्रीडम इन द वर्ल्ड 2006 को दिए गए रिपोर्ट में भारत को राजनीतिक अधिकारों के लिए दर्जा 2, एवं नागरिक अधिकारों के लिए दर्जा 3 दिया गया है, जिससे इसने स्वाधीन की  सम्भवतः  उच्चतम दर्जा (रेटिंग) अर्जित की है।",193,कृषि
रांझा रांझा करदी,"रांझा रांझा करदी सन् 2018 का एक पाकिस्तानी नाटक धारावाहिक है। जो हम टीवी पर प्रसारित हुआ था। यह काशिफ निसार द्वारा निर्देशित और फैजा इफ्तिखार द्वारा लिखा गया है, जिसमें इकरा अज़ीज़, इमरान अशरफ और सैयद जिब्रान ने अभिनय किया है। यह पाकिस्तान टेलीविजन के इतिहास में सबसे अच्छे नाटकों में से एक के रूप में उभर कर सामने आया। इस धारावाहिक का निर्माण मोमिना दुरैद ने अपने बैनर एमडी प्रोडक्शंस के तहत एसबीसीएच प्रोडक्शंस के सहयोग से किया है।",81,कृषि
स्पा,"'डा0 श्री प्रकाश बरनवाल राष्ट्रीय अध्यक्ष प्रबुद्ध सोसाइटी का कहना है कि स्पा शब्द जल चिकित्सा से जुड़ा हुआ है, जिसे स्नान चिकित्सा के रूप में भी जाना जाता है। स्पा शहर या स्पा सैरगाह (रिजॉर्ट्स) (गर्म पानी के झरने वाली सैरगाहों सहित) आमतौर विभिन्न स्वास्थ्य उपचारों की पेशकश करते हैं। प्रागैतिहासिक काल से ही यह विश्वास किया जाता है कि खनिज जल में शरीर का उपचार करने की शक्तियां मौजूद होती हैं। इस तरह के व्यवहार दुनिया भर में लोकप्रिय हैं, लेकिन विशेष रूप से यूरोप और जापान में इसका व्यापक प्रसार हैं। दिवस स्पा भी काफी लोकप्रिय हैं और इससे विभिन्न व्यक्तिगत देखभाल उपचार की पेशकश की जाती है।",111,कृषि
भारतीय इतिहास की समयरेखा,"यह भारतीय इतिहास की समयरेखा है, जिसमें भारत और इसके पूर्ववर्ती राज्यों में महत्वपूर्ण कानूनी और क्षेत्रीय परिवर्तन और राजनीतिक घटनाएं शामिल हैं। पाकिस्तान, बांग्लादेश एवं भारत एक साझा इतिहास के भागीदार हैं, इसलिए भारतीय इतिहास की इस समय रेखा में सम्पूर्ण भारतीय उपमहाद्वीप के इतिहास की झलक है।",49,कृषि
तेजपाल सिंह धामा,"तेजपाल सिंह धामा (जन्म: 2 जनवरी 1971) पत्रकार, हिन्दी के लेखक एवं सामाजिक कार्यकर्ता हैं। 'हमारी विरासत' (शोध-ग्रंथ) उनकी प्रसिद्ध रचना है।  इन्हें अनेक साहित्यिक एवं सामाजिक पुरस्कार प्राप्त हो चुके हैं। इन्होंने हैदराबाद से प्रकाशित स्वतंत्र वार्ता  एवं दिल्ली से प्रकाशित दैनिक विराट वैभव एवं दैनिक वीर अर्जुन  के संपादकीय विभागों में दशकों तक कार्य किया। वे मुख्यतः इतिहास पर लिखने वाले साहित्यकार हैं जिनकी इतिहास से सम्बन्धित अनेकों पुस्तकें छप चुकी हैं। शहीदों पर लिखने के कारण इन्हें 2017 में संस्कृति मंत्रालय भारत सरकार ने संस्कृति मनीषी पुरस्कार से सम्मानित किया है।",94,कृषि
श्रीराम शर्मा,"पण्डित श्रीराम शर्मा आचार्य (२० सितम्बर १९११ - ०२ जून १९९०) भारत के एक युगदृष्टा मनीषी थे जिन्होंने अखिल विश्व गायत्री परिवार की स्थापना की। उनने अपना जीवन समाज की भलाई तथा सांस्कृतिक व चारित्रिक उत्थान के लिये समर्पित कर दिया। उन्होंने आधुनिक व प्राचीन विज्ञान व धर्म का समन्वय करके आध्यात्मिक नवचेतना को जगाने का कार्य किया ताकि वर्तमान समय की चुनौतियों का सामना किया जा सके। उनका व्यक्तित्व एक साधु पुरुष, आध्यात्म विज्ञानी, योगी, दार्शनिक, मनोवैज्ञानिक, लेखक, सुधारक, मनीषी व दृष्टा का समन्वित रूप था। उन्होंने विपुल साहित्य की रचना की जिसमें ४ वेद, १०८ उपनिषद, ६ दर्शन, २० स्मृतियाँ और १८ पुराणों के भाष्य सम्मिलित हैं। उन्होंने मथुरा में गायत्री तपोभूमि, मथुरा में ही घीयमण्डी में अखण्ड ज्योति संस्थान, हरिद्वार में युगतीर्थ शांतिकुंज, तथा ब्राहमवर्चस्व शोध संस्थान की स्थापना की।",133,कृषि
चौधरी देवी लाल विश्वविद्यालय,"चौधरी देवी लाल विश्वविद्यालय, भारत के पूर्व उप-प्रधानमंत्री चौधरी देवी लाल, के नाम पर हरियाणा सरकार के द्वारा २ अप्रैल २००३ को स्थापित किया गया था। यह विश्वविद्यालय दिल्ली से २५६ किमी और चंडीगढ़ से २८५ किमी दूर बरनाला रोड, सिरसा  पर ६ एकड़ के एक विशाल परिसर में स्थित है। विश्वविद्यालय में १६ शैक्षणिक विभाग हैं, जिनमे की  छात्रों के लिए 21 भविष्य उन्मुख और विशेष पाठ्यक्रम हैं। यह विश्वविद्यालय नौकरी उन्मुख पाठ्यक्रम दूरस्थ शिक्षा के माध्यम से भी प्रदान करता है।",83,कृषि
फेंग शुई,"फेंग शुई ( /ˌfʌŋˈʃweɪ/fung-SHWAY, पहले /ˈfʌŋʃuː.i/FUNG-shoo-ee; चीनी भाषा: 風水,उच्चारण [fə́ŋʂwèi]) सौन्दर्यशास्त्र की एक प्राचीन चीनी पद्धति है जिसके बारे में लोगों का विश्वास है कि इसमें स्वर्ग (ज्योतिष) और धरती (भूगोल) दोनों के नियम प्रयुक्त होते हैं जिसके द्वारा सकारात्मक ची (qi) प्राप्त करके किसी के जीवन में सुधार लाया जा सकता है। इस कला का मूल पदनाम कान यु (Kan yu) (सरलीकृत चीनी वर्ण: 堪舆; पारम्परिक चीनी वर्ण: 堪輿; पिनयिन: kānyú; शाब्दिक अर्थ: स्वर्ग और धरती का ताओ).
शब्द फेंग शुई का अंग्रेज़ी में शाब्दिक अनुवाद ""हवा-पानी"" है। यह एक सांस्कृतिक आशुलिपि है जिसे जिन राजवंश के गुओ पु की जांगशु (बुक ऑफ़ बरियल) के निम्नलिखित अनुच्छेद से लिया गया है:

ची हवा की सवारी करती है और फैलती है, लेकिन पानी से सामना होने पर रूक जाती है।

ऐतिहासिक दृष्टि से, फेंग शुई का उपयोग मांगलिक रूप में अक्सर आत्मिक महत्व वाले भवनों जैसे मक़बरों के साथ-साथ निवास-स्थानों तथा दूसरी संरचनाओं को बनाने के लिए भी व्यापक रूप से किया जाता था। प्रयुक्त होने वाले फेंग शुई की विशेष शैली के आधार, एक मांगलिक स्थान का निर्धारण उसकी स्थानीय विशेषताओं जैसे कि पानी, तारों या एक कम्पास की सहायता से किया जा सकता था। 1960 के दशक में सांस्कृतिक क्रांति के दौरान चीन में फेंग शुई कला को दबा दिया गया था, लेकिन उसके बाद से, विशेषकर संयुक्त राज्य अमेरिका में, इसकी लोकप्रियता में वृद्धि हुई है।",229,कृषि
भारत में वित्तीय विनियमन,"भारत में वित्तीय विनियमन कई नियामक निकायों द्वारा शासित है।  वित्तीय विनियमन विनियमन या पर्यवेक्षण का एक रूप है, जो वित्तीय संस्थानों की स्थिरता और अखंडता को बनाए रखने के उद्देश्य से वित्तीय संस्थानों को कुछ आवश्यकताओं, प्रतिबंधों और दिशानिर्देशों के अधीन करता है। यह या तो एक सरकारी या गैर-सरकारी संगठन द्वारा नियंत्रित किया जा सकता है। वित्तीय विनियमन ने उपलब्ध वित्तीय उत्पादों की विविधता को बढ़ाकर बैंकिंग क्षेत्रों की संरचना को भी प्रभावित किया है। वित्तीय विनियमन तीन कानूनी श्रेणियों में से एक बनाता है जो वित्तीय कानून की सामग्री का गठन करता है, अन्य दो बाजार प्रथाएं और मामला कानून हैं।",104,कृषि
फ़ूड एण्ड ड्रग एडमिनिस्ट्रेशन,"फ़ूड एण्ड ड्रग एडमिनिस्ट्रेशन (FDA या USFDA) संयुक्त राज्य अमेरिका के स्वास्थ्य एवं मानव सेवा विभाग की एक एजेंसी है, यह विभाग संयुक्त राज्य अमेरिका के संघीय कार्यपालिका विभागों में से एक है, खाद्य सुरक्षा, तम्बाकू उत्पादों, आहार अनुपूरकों, पर्चे और पर्चे-रहित दवाओं(चिकित्सीय औषधि), टीका, जैवऔषधीय, रक्त आधान, चिकित्सा उपकरण, विद्युत चुम्बकीय विकिरण करने वाले उपकरणों (ERED), पशु उत्पादों और सौंदर्य प्रसाधनों के विनियमन और पर्यवेक्षण के माध्यम से सार्वजनिक स्वास्थ्य को बढ़ावा देने के लिए ज़िम्मेदार है। 
FDA अन्य कानून भी लागू करती है, विशेष रूप से सार्वजनिक स्वास्थ्य सेवा अधिनियम की धारा 361 और सम्बद्ध विनियम जिनमें से कई खाद्य या औषधि से सीधे संबंधित नहीं है। इनमें अंतर्राज्यीय यात्रा के दौरान स्वच्छता और कुछ पालतू पशुओं से लेकर प्रजनन सहायतार्थ शुक्राणु दान तक के उत्पादों पर रोग नियंत्रण शामिल है। 
FDA का नेतृत्व सेनेट की सहमति और सलाह से राष्ट्रपति द्वारा नियुक्त आयुक्त, खाद्य और औषधि करते हैं। आयुक्त स्वास्थ्य और मानव सेवा के सचिव के नियंत्रणाधीन काम करते हैं। 21वें और वर्तमान आयुक्त हैं डॉ॰ मार्गरेट ए. हैम्बर्ग. वह फरवरी 2009 से आयुक्त के रूप में सेवारत है।
FDA का मुख्यालय सिल्वर स्प्रिंग, मैरीलैंड में है और इसके 50 राज्यों, संयुक्त राज्य अमेरिका वर्जिन द्वीप समूह व पर्टो रीको में स्थित 223 फ़ील्ड ऑफ़िस और 13 प्रयोगशालाएं हैं। 2008 में FDA ने चीन, भारत, कोस्टा रिका, चिली, बेल्जियम और यूनाइटेड किंगडम जैसे विदेशों में कार्यालय खोलने शुरू कर दिए.",233,कृषि
लेखांकन का इतिहास,"भारत में लेखांकन का इतिहास
भारत के वेदों से जानकारी मिलती है के विश्व को लिखांकन का ज्ञान भारत ने दिया | अथर्वेद में विक्रय शब्द हा जिसका मतलब सलेस होता है तथा शुल्क भी ऋग्वेद से लिया हुआ शब्द है जिस का भाव कीमत होता है | धर्म सूत्र का मतलब टैक्स होता है",55,कृषि
दक्षिण एशिया में इस्लाम,"दक्षिण एशिया में इस्लाम: दक्षिण एशिया में इस्लाम भारतीय उपमहाद्वीप के मुसलमानों की भूराजनीतिक, सांस्कृतिक और ऐतिहासिक पहचान की चिंता करता है। इस्लाम इतिहास की शुरुआत के बाद से दक्षिण एशिया में इस्लाम का अस्तित्व है।  इस्लाम दक्षिण एशिया में दूसरा सबसे बड़ा धर्म है।  लगभग ६०० मिलियन दक्षिण एशियाई मुसलमान हैं , जिन्हें अनौपचारिक रूप से देसी मुसलमानों के रूप में जाना जाता है, जो दक्षिण एशिया की ३१.४% आबादी का मुख्य रूप से सात विभिन्न देशों के बीच वितरित किया जाता है।  इसके अलावा, लगभग ३०.६% सभी मुसलमान दक्षिण एशिया में रहते हैं,  जो दुनिया में मुसलमानों की सबसे बड़ी आबादी है। इस्लाम पहली बार अरब व्यापारियों के माध्यम से। वीं शताब्दी के प्रारंभ में तटीय मालाबार दक्षिण एशिया में आया था।  केरल में चेरामन जुमा मस्जिद को भारत में पहली मस्जिद माना जाता है, जिसे ६२ ९ ईस्वी में मलिक इब्न दीनार ने बनवाया था।  
पहला अरब छापा 635 ईस्वी में आया जब बहरीन के गवर्नर ने गुजरात के एक तटीय शहर भरूच के खिलाफ एक अभियान भेजा।  फारस की इस्लामी विजय के पूरा होने के बाद, मुस्लिम अरबों ने फ़ारस के पूर्व की ओर बढ़ना शुरू किया और ६५२ में हेरात पर कब्जा कर लिया।  27१२ ई.प. में , एक युवा अरब जनरल मुहम्मद बिन कासिम ने उमय्यद साम्राज्य के लिए सिंधु क्षेत्र को जीत लिया, जिसे अल- मंसूराह में अपनी राजधानी के साथ ""अस-सिंध"" प्रांत बनाया गया।  सिंध उमय्यद खलीफा का सबसे पूर्वी प्रांत बन गया। 10 वीं शताब्दी सीई के अंत तक, इस क्षेत्र पर कई हिंदू शाही राजाओं का शासन था, जो गजनवीडों के अधीन थे। दाउदी बोहरा इस्माईली शिया गुजरात में 11 वीं शताब्दी के उत्तरार्ध में स्थापित किया गया था, जब फातिमिद इमाम मुस्तानसीर ने 467 एएच / 1073 ईस्वी में गुजरात में मिशनरियों को भेजा था।  इस्लाम १२ वीं शताब्दी में तुर्क आक्रमणों के माध्यम से उत्तर भारत में पहुंचा और तब से यह भारत की धार्मिक और सांस्कृतिक विरासत का एक हिस्सा बन गया।  मुसलमानों ने भारत के आर्थिक उदय और सांस्कृतिक प्रभाव में प्रमुख भूमिका निभाई है।",339,कृषि
नरेन्द्र मोदी का प्रधानमंत्रित्व,"नरेन्द्र मोदी को २६ मई २०१४ को राष्ट्रपति भवन में भारत के प्रधानमन्त्री के पद की शपथ दिलाई गयी थी। वे भारत के प्रथम प्रधानमन्त्री हैं जिनका जन्म भारत की स्वतन्त्रता (१५ अगस्त १९४७) के बाद हुआ है। उनके मंत्रिमण्डल में ४५ मन्त्री हैं जो इसके पूर्व के यूपीए सरकार में मंत्रियों की संख्या से २५ कम है।  नवम्बर २०१४ में पुनः २१ ने मन्त्री बनाए गए। सम्प्रति उनके मन्त्रिमण्डल में कुल ७८ मन्त्री हैं।
24 मई 2019 को, उन्हें राष्ट्रपति भवन में लगातार दूसरी बार भारत के प्रधान मंत्री के रूप में चुना गया। उनकी दूसरी कैबिनेट में 54 मंत्री शामिल थे और वर्तमान में 51 मंत्री हैं।अशोक कुमार सरोज",111,कृषि
श्रम अर्थशास्त्र,"श्रम अर्थशास्त्र का उद्देश्य मजदूरी श्रम के लिए बाज़ार की कार्यप्रणाली और गतिशीलता को समझने का प्रयास है। श्रम एक ऐसी वस्तु है जिसकी आपूर्ति मजदूरों द्वारा आमतौर पर मांग करने वाली फर्मों द्वारा दिए गए वेतन के बदले में की जाती है। ये श्रमिक सामाजिक, संस्थागत या राजनीतिक व्यवस्था के हिस्से के रूप में मौजूद होते हैं इसलिए श्रम अर्थशास्त्र को सामाजिक, सांस्कृतिक और राजनीतिक चरों को भी ध्यान में रखना चाहिए।",73,कृषि
अरबी संस्कृति,"अरबी संस्कृति वे संस्कृतियाँ हैं जो अरबी राष्ट्रों में लगती हैं। अरब लीग में २२ विभीन्न देश हैं जो अधिकतर मध्य पूर्व व उत्तर अफ़्रीका में मौजूद हैं, इसलिए अरबी संस्कृतियाँ सामान्यत: उन क्षेत्रों की हैं; परंतु कई अरबी संस्कृतियाँ उन क्षेत्रों से बाहर पाई जा सकती हैं, उदाहरण के लिए सूडान अथवा कोमोरोस की संस्कृतियाँ। वहाँ के निवासियों को अरब कहते हैं जिनका संबंध सामी वंश से है। इसी वंश से संबंधित अन्य सभ्य जातियाँ जैसे बाबुली (बाबिलोनियन) असुरी (असीनियन), अमूरी, कनानी, फिनीकी तथा यहूदी हैं। देश के अधिकतर भाग मरुस्थल तथा पर्वतीय हैं, केवल कहीं-कहीं छोटे-छोटे स्रोत तथा खजूर के झुरमुट दीख जाते हैं। दक्षिणी पश्चिमी भाग तथा समुद्रवर्ती भूखंड उपजाऊ है जहाँ अन्नादि वस्तुओं की खेती होती है। क्षेत्रफल की तुलना में अरब की जनसंख्या न्यूनतम है।
अरब निवासियों की संस्कृति को दो कालों में विभाजित किया जाता है : प्राक् इस्लाम काल तथा इस्लामोत्तर काल। पहले को ऐतिहासिक परिभाषा में जहालत या अज्ञान का काल और दूसरे को इस्लामी काल भी कहते हैं। प्रथम काल 610 ई. के पूर्व का है तथा द्वितीय उसके पश्चात् का। 610 ई. वह शुभ वर्ष है जिसमें मुहम्मद साहब को, जिनका जन्म 575 ई. में मक्का में हुआ था, ईशदौत्य (नुबुव्वत) मिला। इसी वर्ष से उनके जीवन में परिवर्तन प्रारंभ हुआ और वे नबी के नाम से पुकारे जाने लगे। इसी वर्ष से अरबों के जीवन के प्रत्येक भाग में प्रभावशाली क्रांति आई और जाहिली सभ्यता इस्लामी संस्कृति में परिवर्तित हो गई।",242,कृषि
सैनिक मनोविज्ञान,"सैन्य मनोविज्ञान ( Military Psychology) में मनोवैज्ञानिक नियमों एवं सिद्धान्तों का उपयोग सैन्य क्षेत्रों में किया जाता है। अमेरिकन सैन्य बलों में मनोविज्ञान के सिद्धान्तों एवं तथ्यों का पहली बार उपयोग किया गया था। भारत में द्वितीय विश्वयुद्ध के बाद से भारतीय सैन्य बलों में मनोविज्ञान का उपयोग किया जा रहा है तथा इसके लिये भारत सरकार ने रक्षा मंत्रालय के तहत एक विशेष संस्था भी खोल रखा है जिसे साइकोलोजिकल इन्स्टीच्यूट ऑफ डिफेंस रिसर्चेज की संज्ञा दी गयी है। इस क्षेत्र के मनोवैज्ञानिकों का मुख्य कार्यक्षेत्र निम्नांकित पाँच तरह की गतिविधियों तक फैला हुआ है।

(क) विभिन्न स्तरों पर रक्षा कर्मियों का चयन
(ख) विशेष कार्यक्रम का आयोजन करके ऐसे कर्मियों में नेतृत्व गुणों (leadership qualities) को विकसित करना।
(ग) विशेष ऐसे प्रशिक्षण कार्यक्रमों को विकसित करना जिनसे कर्मियों में सुरक्षा कौशलों (defence skills) का विकास हो सके।
(घ) सैन्य बलों में मनोबल को विकसित करने के लिए विशेष कार्यक्रम तैयार करना।
(ङ) कुछ विशेष सैन्य समस्याओं जैसे अधिक ऊँचे स्थानों में उचित व्यवहार करने संबंधी सैनिकों की समस्याएँ, चिंता तथा तनाव आदि से उत्पन्न समस्याओं का अध्ययन करना।
सैन्य अभियानों की आवश्यकता के लिए मित्र या शत्रु के सशस्त्र बलों के व्यवहार का अध्ययन, समझ और अनुमान लगाने के लिए इस्तेमाल किए जाने वाले मनोविज्ञान को सैन्य मनोविज्ञान कहते हैं। सैन्य मनोविज्ञान, एक सैनिक की संपूर्ण गतिविधियों का वैज्ञानिक पद्धति से अध्ययन करता है। वह एक सैनिक के साथ उत्साह, साहस, अनुशासन, भय, नेतृत्व, आदि के विषय में मनोवैज्ञानिक विश्लेषण प्रस्तुत करता है। सैन्य मनोविज्ञान का उपयोग की सेना को परामर्श देने के लिए, लोगों को उनके तनाव और थकान को कम करने और सैन्य अभियानों की वजह से होने वाले मानसिक आघात की चिकित्सा के लिए भी इस्तेमाल किया जाता है । 
आधुनिक युद्ध की सफलता के लिए केवल सैनिक कार्यवाही पर ही निर्भर नहीं होती है, बल्कि उसमें मनोवैज्ञानिक तत्वों को भी महत्वपूर्ण योगदान होता है। मनोवैज्ञानिक उपायों का उपयोग कर दुश्मन के मनोबल तोड़ दिया है। सैन्य कार्यवाही युद्धकाल तक ही तक ही सीमित है, जबकि मनोवैज्ञानिक युद्ध शांतिकाल में भी चलती रहती है।
प्रथम विश्वयुद्ध के दौरान मानसिक तनाव की स्थिति में युद्ध के मैदान से पलायन कर रहे सैनिकों के मनोबल को फिर से स्थापित करने के लिए सैन्य मनोविज्ञान का उपयोग किया गया था। 
महर्षि शुक्राचार्य ने कहा है, ""शत्रुसाधक हीनत्वकारणात् प्रबलाश्रयात्। तद्वीनतोज्जीवनाच्च शत्रुभैदनमुच्यते॥"" (शत्रु की प्रजा को साथ में करके, उनमें भेद डालकर, शत्रु को पीड़ा पहुँचाना अपनी विजय का कारण होता है।)",402,कृषि
दक्षिण कोरिया में लैंगिक असमानता,"दक्षिण कोरिया में लैंगिक असमानता, दक्षिण कोरिया में पुरुषों और महिलाओं के साथ किसी भी तरह के असमान अवसर या व्यवहार का सामना करना है।गहरी पितृसत्तात्मक विचारधाराओं और प्रथाओं से व्युत्पन्न, दक्षिण कोरिया में लैंगिक असमानता को लगातार दुनिया में सर्वोच्च स्थान दिया गया है। जबकि दक्षिण कोरिया की अर्थव्यवस्था और राजनीति में लैंगिक असमानता विशेष रूप से प्रचलित है, इसने स्वास्थ्य देखभाल और शिक्षा में सुधार किया है।",69,कृषि
हेन्यो,"हेन्यो (हानगुल: 해녀; शाब्दिक रूप से ""समुद्री महिलाएं"") कोरियाई प्रांत जेजू में महिला गोताखोर हैं। जिनकी आजीविका में समुद्र से विभिन्न प्रकार के मोलस्क, समुद्री शैवाल और अन्य समुद्री जीवन की कटाई शामिल है। अपनी स्वतंत्र भावना, लोहे की इच्छा और दृढ़ संकल्प के लिए जाने वाले, हेन्यो जेजू की अर्ध-मातृसत्तात्मक पारिवारिक संरचना के प्रतिनिधि हैं।",56,कृषि
भारत में बाल तस्करी,"भारत में बाल तस्करी का स्तर बहुत अधिक है। नेशनल क्राइम रिकॉर्ड ब्यूरो के अनुसार, हर आठ मिनट में एक बच्चा गायब हो जाता है। कुछ मामलों में, बच्चों को उनके घरों से उठाकर बाजार में खरीदा और बेचा जाता है। अन्य मामलों में, बच्चों को नौकरी का अवसर दिखाकर तस्करों के हाथों में फंसा दिया जाता है, लेकिन वास्तविकता में, वहां पहुंचने पर वे गुलामी का शिकार हो जाते हैं। भारत में, बच्चे विभिन्न कारणों से तस्करी का शिकार होते हैं, जैसे श्रम, भीख मांगना, और यौन शोषण। इस अपराध की प्रकृति के कारण इसे ट्रैक करना कठिन है; और कानूनों के कमजोर प्रवर्तन के कारण इसे रोकना भी मुश्किल है। इसी वजह से, इस समस्या से संबंधित आंकड़े केवल अस्पष्ट अनुमान हैं। भारत बाल तस्करी के लिए एक प्रमुख स्थान है, क्योंकि तस्करी के शिकार बच्चे भारत से होते हैं, भारत से होकर गुजरते हैं, या भारत आने के लिए मजबूर होते हैं। हालांकि तस्करी का अधिकांश हिस्सा देश के भीतर ही होता है, लेकिन नेपाल और बांग्लादेश से भी बड़ी संख्या में बच्चों की तस्करी की जाती है। बाल तस्करी के कई कारण होते हैं, जिनमें मुख्य कारण गरीबी, कानूनों का कमजोर प्रवर्तन, और गुणवत्तापूर्ण सार्वजनिक शिक्षा की कमी हैं। जो तस्कर बच्चों का शोषण करते हैं, वे भारत के किसी अन्य क्षेत्र से हो सकते हैं, या बच्चे को व्यक्तिगत रूप से भी जान सकते हैं। जो बच्चे तस्करी के बाद घर लौटते हैं, उन्हें अक्सर उनके समुदायों में शर्म का सामना करना पड़ता है, बजाय इसके कि उन्हें सहानुभूति या समर्थन मिले।",257,कृषि
रेडियो आवृत्ति पहचान,"रेडियो-आवृत्ति पहचान (अंग्रेज़ी: Radio-frequency identification) एक वस्तु का उपयोग है (आमतौर पर एक RFID टैग के रूप में संदर्भित) जिसे एक उत्पाद, पशु, या व्यक्ति में रेडियो तरंगों के इस्तेमाल से पहचान करने और ट्रैकिंग के उद्देश्य से लगाया या डाला जाता है। कुछ टैग को कई मीटर दूर से और पाठक की दृष्टि रेखा के पार से पढ़ा जा सकता है।
अधिकांश RFID टैग में कम से कम दो हिस्से होते हैं। पहला, एकीकृत परिपथ है जो सूचना का भंडारण और उसे संसाधित करने, रेडियो आवृत्ति (RF) संकेत को मोड्युलेट और डीमोड्युलेट करने और अन्य विशेष कार्य करने के लिए ज़िम्मेदार है। दूसरा, संकेतों को प्राप्त करने और प्रसारित करने के लिए एक एंटीना है।
आम तौर पर तीन प्रकार के RFID टैग होते हैं: सक्रिय RFID टैग, जिसमें एक बैटरी होती है और ये संकेतों को स्वतंत्र रूप से संचारित कर सकते हैं, निष्क्रिय RFID टैग, जिसमें बैटरी नहीं होती और संकेत संचरण प्रेरित करने के लिए एक बाहरी स्रोत की जरूरत होती है और बैटरी समर्थित निष्क्रिय (BAP) जिसे जागने के लिए बाहरी स्रोत की आवश्यकता है लेकिन इसमें महत्वपूर्ण उच्च फ़ॉरवर्ड लिंक क्षमता है जो अत्यधिक पठन सीमा प्रदान करता है।
RFID के कई अनुप्रयोग हैं, उदाहरण के लिए, यह उद्यम की आपूर्ति श्रृंखला प्रबंधन में प्रयोग किया जाता है ताकि वस्तुसूची पर नज़र रखने में और प्रबंधन की कुशलता में सुधार किया जा सके।",229,कृषि
मिनियापोलिस,"मिनियापोलिस उच्चारित/ˌmɪniˈæpəlɪs/ ( सुनें) ""झीलों का शहर"" और ""मिलों का शहर"" के रूप में उपनाम सहित हेन्नेपिन काउंटी का काउंटी सीट है, जो अमेरिकी राज्य मिनेसोटा का  सबसे बड़ा शहर और अमेरिका का 47वां बड़ा शहर है। इसके नाम का श्रेय शहर के पहले स्कूल टीचर को दिया जाता है, जिन्होंने पानी के लिए डकोटा शब्द mni को, तथा शहर के लिए ग्रीक शब्द polis को जोड़ा. मिनियापोलिस में बसे व्यक्ति को मिनियापोलिटन कहा जाता है।
मिनियापोलिस मिसिसिपी नदी के दोनों तट पर, मिनेसोटा नदी के साथ नदी के संगम पर स्थित है और राज्य की राजधानी सेंट पॉल से जुड़ा हुआ है। ""जुड़वां शहरों"" के रूप में विख्यात मिनियापोलिस-सेंट पॉल 3.5 मिलियन निवासियों के साथ अमेरिका का 16वां सबसे बड़ा महानगरीय क्षेत्र है। महानगर परिषद ने 2009 में शहर की आबादी को 390,131 के रूप में अनुमान लगाया.
शहर में पानी प्रचुर मात्रा में मौजूद है, जहां 20 से अधिक झील और दलदल, मिसिसिपी नदी, संकरी खाडियां और जलप्रपात, कई झीलों की श्रृंखला और विशाल वृत्ताकार दर्शनीय उपमार्ग में पार्कवे से जुड़ी हैं। यह पहले दुनिया की आटा चक्कियों की राजधानी और इमारती लकड़ी का केंद्र था और आज शिकागो और सियाटल के बीच प्राथमिक व्यापार केंद्र है। अमेरिका के सबसे साक्षर शहर के रूप में नामित, यहां सांस्कृतिक संस्थाएं हैं जो थिएटर, दृश्य कला, लेखन और संगीत के लिए रचनात्मक लोगों और दर्शकों को शहर की ओर आकर्षित करती है। समुदाय की विविध आबादी की प्रगामी सार्वजनिक सामाजिक कार्यक्रमों, साथ ही निजी और कॉर्पोरेट लोकोपकार के माध्यम से धर्मार्ध समर्थन की लंबी परंपरा है।",256,कृषि
टकीला,"टकीला स्पानी उच्चारण: [teˈkila], एक आसवित पेय है जिसे नीले आगेव से तैयार किया जाता है। इसे मुख्य रूप से ग्वादलहारा के पश्चिमोत्तर में ६५ किमी की दूरी पर स्थित टकीला शहर के आस-पास के क्षेत्रों और पश्चिमी मैक्सिको के राज्य, जालिस्को की उच्चभूमि में स्थित लॉस अल्टोस में बनाया जाता है।
टकीला के आस-पास के क्षेत्र में लाल ज्वालामुखीय मिट्टी विशेष रूप से नीले आगेव की खेती के लिए अनुकूल है और यहां हर साल 30 करोड़ से भी अधिक पौधों की खेती होती है।
मैक्सिको के क़ानून के अनुसार टकीला का उत्पादन केवल जालिस्को राज्य और ग्वानाजुआटो, माइकोकैन, नयारित और तमॉलिपास के सीमित क्षेत्रों में ही किया जा सकता है।
टकीला को अक्सर 38-40% अल्कोहॉल की मात्रा (76-80 प्रमाण) के साथ बनाया जाता है, लेकिन 35-55% के बीच अल्कोहॉल की मात्रा (70-110 प्रमाण) में भी इसका उत्पादन किया जा सकता है। हालांकि अधिकांश टकीला 80 प्रमाण के होते हैं, लेकिन कई आसवक 100 प्रमाण तक बनाते हैं और उसके बाद पानी के साथ इसकी कडुवाहट को कम करते हैं। कुछ अन्य प्रतिष्ठित कंपनियां, इसे फीका करने के लिए बग़ैर अतिरिक्त पानी के, अल्कोहॉल को 80 प्रमाण तक आसवित करती हैं",192,कृषि
ऑस्ट्रेलिया का इतिहास,"ऑस्ट्रेलिया का इतिहास कॉमनवेल्थ ऑफ ऑस्ट्रेलिया और इससे पूर्व के मूल-निवासी तथा औपनिवेशिक समाजों के क्षेत्र और लोगों के इतिहास को संदर्भित करता है। ऐसा माना जाता है कि ऑस्ट्रेलिया की मुख्य भूमि पर ऑस्ट्रेलियाई आदिवासियों का पहली बार आगमन लगभग 40,000 से 60,000 वर्षों पूर्व इंडोनेशियाई द्वीप-समूह से नाव द्वारा हुआ। उन्होंने पृथ्वी पर सबसे लंबे समय तक बची रहने वाली कलात्मक, संगीतमय और आध्यात्मिक परंपराओं में कुछ की स्थापना की।
सन् 1606 में ऑस्ट्रेलिया पहुँचे डच नाविक विलेम जैन्सज़ून  यहाँ निर्विरोध उतरने वाले पहले यूरोपीय व्यक्ति थे। इसके बाद यूरोपीय खोजकर्ता लगातार यहाँ आते रहे। सन् 1770 में जेम्स कुक ने ऑस्ट्रेलिया की पूर्वी तट को ब्रिटेन के लिए चित्रित कर दिया और वे बॉटनी बे (अब सिडनी में), न्यू साउथ वेल्स में उपनिवेश बनाने का समर्थन करने वाले विवरणों के साथ वापस लौटे। एक दंडात्मक उपनिवेश की स्थापना करने के लिए ब्रिटिश जहाजों का पहला बेड़ा जनवरी 1788 में सिडनी पहुँचा। ब्रिटेन ने पूरे महाद्वीप में अन्य उपनिवेश भी स्थापित किए। पूरी उन्नीसवीं सदी के दौरान आंतरिक भागों में यूरोपीय खोजकर्ताओं को भेजा गया। इस अवधि के दौरान नए रोगों के संपर्क में आने और ब्रिटिश उपनिवेशवादियों के साथ हुए संघर्ष ने ऑस्ट्रेलिया के मूल निवासियों को बहुत अधिक कमज़ोर बना दिया।
सोने की खानों और कृषि उद्योगों के कारण समृद्धि आई और उन्नीसवीं सदी के मध्य में सभी छः ब्रिटिश उपनिवेशों में स्वायत्त संसदीय लोकतंत्रों की स्थापना की शुरुआत हुई। सन् 1901 में इन उपनिवेशों ने एक जनमत-संग्रह के द्वारा एक संघ के रूप में एकजुट होने के लिए मतदान किया और आधुनिक ऑस्ट्रेलिया अस्तित्व में आया। विश्व-युद्धों में ऑस्ट्रेलिया ब्रिटेन की ओर से लड़ा और द्वितीय विश्वयुद्ध के दौरान शाही जापान द्वारा संयुक्त राज्य अमरीका को धमकी मिलने पर ऑस्ट्रेलिया संयुक्त राज्य अमरीका का दीर्घकालिक मित्र साबित हुआ। एशिया के साथ व्यापार में वृद्धि हुई और युद्धोपरांत एक बहु-सांस्कृतिक आप्रवास कार्यक्रम के द्वारा 6.5 मिलियन से अधिक प्रवासी यहाँ आए, जिनमें प्रत्येक महाद्वीप के लोग शामिल थे। अगले छः दशकों में जनसंख्या तिगुनी होकर 2010 में लगभग 21 मिलियन तक पहुँच गई, जहाँ 200 देशों के मूल नागरिक मिलकर विश्व की चौदहवीं सबसे बड़ी अर्थ-व्यवस्था का निर्माण करते हैं।",354,कृषि
विश्व के ऊर्जा संसाधन,"विश्व ऊर्जा संसाधन पृथ्वी पर सभी उपलब्ध संसाधनों को उपलब्ध मानते हुए ऊर्जा उत्पादन की अनुमानित अधिकतम क्षमता है। इन्हें जीवाश्म ईंधन, परमाणु ईंधन और नवीकरणीय संसाधनों में विभाजित किया जा सकता है।",33,कृषि
तम्बाकू धूम्रपान,"तम्बाकू धूम्रपान एक ऐसा अभ्यास है जिसमें तम्बाकू को जलाया जाता है और उसका धुआं या तो चखा जाता है या फिर उसे सांस में खींचा जाता है। इसका चलन 5000-3000 ई.पू.के प्रारम्भिक काल में शुरू हुआ। कई सभ्यताओं में धार्मिक अनुष्ठानों के दौरान इसे सुगंध के तौर पर जलाया गया, जिसे बाद में आनंद प्राप्त करने के लिए या फिर एक सामाजिक उपकरण के रूप में अपनाया गया। पुरानी दुनिया में तम्बाकू 1500 के दशक के अंतिम दौर में प्रचलित हुआ जहां इसने साझा व्यापारिक मार्ग का अनुसरण किया। हालांकि यह पदार्थ अक्सर आलोचना का शिकार बनता रहा है, लेकिन इसके बावज़ूद वह लोकप्रिय हो गया। जर्मन वैज्ञानिकों ने औपचारिक रूप से देर से 1920 के दशक के अन्त में धूम्रपान और फेफड़े के कैंसर के बीच के संबंधों की पहचान की जिससे आधुनिक इतिहास में पहले धूम्रपान विरोधी अभियान की शुरुआत हुई। आंदोलन तथापि द्वितीय विश्व युद्ध के दौरान दुश्मनों की सीमा में पहुंचने में नाकाम रहा और उसके बाद जल्द ही अलोकप्रिय हो गया। 1950 में स्वास्थ्य अधिकारियों ने फिर से धूम्रपान और कैंसर के बीच के सम्बंध पर चर्चा शुरू की।  वैज्ञानिक प्रमाण 1980 के दशक में प्राप्त हुए, जिसने इस अभ्यास के खिलाफ राजनीतिक कार्रवाई पर जोर दिया।  1965 से विकसित देशों में खपत या तो क्षीण हुई या फिर उसमें गिरावट आयी। हालांकि, विकासशील दुनिया में बढ़त जारी है।
तम्बाकू के सेवन का सबसे आम तरीका धूम्रपान है और तम्बाकू धूम्रपान किया जाने वाला सबसे आम पदार्थ है। कृषि उत्पाद को अक्सर दूसरे योगज के साथ मिलाया जाता है और फिर सुलगाया जाता है। परिणामस्वरूप भाप को सांस के जरिये अंदर खींचा जाता है फिर सक्रिय पदार्थ को फेफड़ों के माध्यम से कोशिकाओं से अवशोषित कर लिया जाता है। सक्रिय पदार्थ तंत्रिका अंत में रासायनिक प्रतिक्रियाओं को शुरू करती है जिससे हृदय गति, स्मृति और सतर्कता और प्रतिक्रिया की अवधि बढ़ जाती है। डोपामाइन (Dopamine) और बाद में एंडोर्फिन(endorphin) का रिसाव होता है जो अक्सर आनंद से जुड़े हुए हैं। 2000 में धूम्रपान का सेवन कुछ 1.22 बिलियन लोग करते थे। पुरुषों में महिलाओं की तुलना में धूम्रपान की संभावना अधिक होती हैं तथापि छोटे आयु वर्ग में इस लैंगिक अंतर में गिरावट आती है। गरीबों में अमीरों की तुलना में और विकसित देशों के लोगों में अमीर देशों की तुलना में धूम्रपान की संभावना अधिक होती है।
धूम्रपान करने वाले कई किशोरावस्था में या आरम्भिक युवावस्था के दौरान शुरू करते हैं। आम तौर पर प्रारंभिक अवस्था में धूम्रपान सुखद अनुभूतियां प्रदान करता है, सकारात्मक सुदृढीकरण के एक स्रोत के रूप में कार्य करता है। एक व्यक्ति में कई वर्षों के धूम्रपान के बाद परिहार के लक्षण और नकारात्मक सुदृढीकरण उसे जारी रखने का प्रमुख उत्प्रेरक बन जाता है।",445,कृषि
बाथवाद,"बाथवाद, एक अरब राष्ट्रवादी विचारधारा है जो एक समाजवादी क्रांतिकारी सरकार पर एक अग्रणी पार्टी के नेतृत्व के माध्यम से एक एकीकृत अरब राज्य के निर्माण और विकास को बढ़ावा देती है। यह विचारधारा आधिकारिक तौर पर सीरियाई बुद्धिजीवियों मिशेल अफ्लाक (इराकी नेतृत्व वाली बाथ पार्टी के अनुसार) ज़की अल-अरसुज़ी (सीरियाई नेतृत्व वाली बाथ पारटी के अनुसार) और सलाह अल-दीन अल-बितार के सिद्धांतों पर आधारित है। आधुनिक युग के बाथिस्ट नेताओं में इराक के पूर्व राष्ट्रपति सद्दाम हुसैन, सीरिया के पूर्व राष्ट्रपति हाफ़िज़ अल-असद और उनके बेटे, सीरिया के वर्तमान राष्ट्रपति, बशर अल-असड शामिल हैं।
बाथवादी विचारधारा ""अरबों के ज्ञान"" के साथ-साथ उनकी संस्कृति, मूल्यों और समाज के पुनर्जागरण की वकालत करती है। यह एक-दलीय राज्यों के निर्माण की भी वकालत करता है और अनिर्दिष्ट समय में राजनीतिक बहुलवाद को खारिज करता है-बाथ पार्टी सैद्धांतिक रूप से एक ""प्रबुद्ध"" अरबी समाज को विकसित करने के लिए अनिर्दिष्ट समय का उपयोग करती है। बाथवाद धर्मनिरपेक्षता, अरब राष्ट्रवाद, पैन-अरबवाद और अरब समाजवाद के सिद्धांतों पर आधारित है।
बाथवाद समाजवादी आर्थिक नीतियों की वकालत करता है जैसे कि प्राकृतिक संसाधनों का राज्य स्वामित्व, संरक्षणवाद, किसानों को भूमि का वितरण और नियोजित अर्थव्यवस्थाएँ हालाँकि पश्चिमी समाजवादी विचारकों से प्रेरित, प्रारंभिक बाथवादी सिद्धांतकारों ने मार्क्सवादी वर्ग-संघर्ष अवधारणा को खारिज कर दिया, यह तर्क देते हुए कि यह अरब एकता को बाधित करता है। बाथिस्टों का तर्क है कि समाजवाद आधुनिक अरब समाज को विकसित करने और इसे एकजुट करने का एकमात्र तरीका है।
दो बाथवादी राज्य जो अस्तित्व में हैं (इराक और सीरिया) शासन के सत्तावादी साधनों के माध्यम से अपनी विचारधारा की आलोचना को रोकते हैं। बाथिस्ट सीरिया को ""नव-बाथिस्ट"" करार दिया गया है क्योंकि सीरियाई बाथ पार्टी के नेतृत्व द्वारा विकसित बाथवाद का रूप बाथवाद से काफी अलग है जिसके बारे में अफलाक और बितार ने लिखा है।",295,कृषि
कोरिया के पारंपरिक खेल,"कोरिया के पारंपरिक खेल (कोरियाई: 전통놀이; हंजा: 傳統--; जियोंटोंगनोरी) कोरियाई प्रायद्वीप की संस्कृति, इतिहास और पर्यावरण से प्रभावित हुए हैं। कोरियाई लोगों ने पूरे इतिहास में परिवार और दोस्तों के साथ खेलों का आनंद लिया है और खेलों ने समुदाय की भावना पैदा की है। सबसे लोकप्रिय पारंपरिक खेल जेगिचगी, नियोल्टविगी, साइरेम, तुहो, हिटिंग टॉम्बस्टोन और यूटनरी हैं।",58,कृषि
मुक्त सामग्री,"मुफ़्त सामग्री, मुफ़्त जानकारी, या मुफ़्त जानकारी, किसी भी प्रकार का कार्यात्मक क्रिया ,  कला का काम, या अन्य रचनात्मक सामग्री है जो मुफ़्त सांस्कृतिक कार्य की परिभाषा को पूर्ण करती है।
मुफ़्त सामग्री में सार्वजनिक डोमेन के सभी कार्य और वे कॉपीराइट कार्य भी शामिल हैं जिनके लाइसेंस ऊपर उल्लिखित स्वतंत्रता का सम्मान करते हैं और उन्हें कायम रखते हैं।  क्योंकि अधिकांश देशों में बर्न कन्वेंशन डिफ़ॉल्ट रूप से कॉपीराइट धारकों को उनकी रचनाओं पर एकाधिकार नियंत्रण प्रदान करता है, कॉपीराइट सामग्री को स्पष्ट रूप से मुक्त घोषित किया जाना चाहिए, आमतौर पर काम के भीतर से लाइसेंसिंग बयानों को संदर्भित या शामिल करके कार्य करना चाहिए।",108,कृषि
जेन एडम्स,"जेन एडम्स (6 सितंबर, 1860)  –   21 मई, 1935), सामाजिक कार्य की मां के रूप में जानी जाने वाली,   एक अग्रणी अमेरिकी समझौता कार्यकर्ता / सुधारक, सामाजिक कार्यकर्ता, सार्वजनिक दार्शनिक , समाजशास्त्री,  लोक प्रशासक,   संरक्षक , महिला मताधिकार और विश्व शांति में लेखक , और नेता थी।   शिकागो के हल हाउस की सह-स्थापना की, जो अमेरिका के सबसे प्रसिद्ध निपटान घरों में से एक है।  1920 में वह एसीएलयू की  सह-संस्थापक थी।   1931 में वह नोबेल शांति पुरस्कार से सम्मानित होने वाली पहली अमेरिकी महिला बनीं, और उन्हें संयुक्त राज्य अमेरिका में सामाजिक कार्य पेशे के संस्थापक के रूप में मान्यता प्राप्त है।   अमेरिकी दर्शनशास्त्र के एक सदस्य के रूप में उन्हें तेजी से पहचाना जा रहा है, और कई लोग ""संयुक्त राज्य अमेरिका के इतिहास में सार्वजनिक दार्शनिक"" के रूप में जानी जाती हैं।  
प्रगतिशील युग में , जब थियोडोर रूजवेल्ट और वुड्रो विल्सन जैसे राष्ट्रपतियों ने खुद को सुधारक और सामाजिक कार्यकर्ता के रूप में पहचाना, एडम्स सबसे प्रमुख सुधारकों में से एक थी।   इन्होंने  अमेरिका को संबोधित करने और उन मुद्दों पर ध्यान केंद्रित करने में मदद की जो माताओं की चिंता में थे, जैसे कि बच्चों की जरूरतों, स्थानीय सार्वजनिक स्वास्थ्य और विश्व शांति।  अपने निबंध में ""सिटी गवर्नमेंट में महिलाओं का उपयोग,"" एडम्स ने सरकार और घर के कामकाज के बीच संबंध का उल्लेख किया, जिसमें कहा गया था कि सरकार के कई विभाग, जैसे स्वच्छता और बच्चों के स्कूली शिक्षा, पारंपरिक महिलाओं की भूमिकाओं में वापस आ सकते हैं निजी क्षेत्र।  इस प्रकार, ये ऐसे मामले थे, जिनमें महिलाओं को पुरुषों की तुलना में अधिक ज्ञान होगा, इसलिए महिलाओं को अपनी राय देने के लिए वोट की जरूरत थी।   उन्होंने कहा कि यदि महिलाओं को अपने समुदायों की सफाई करने और उन्हें रहने के लिए बेहतर स्थान बनाने के लिए जिम्मेदार होना चाहिए, तो उन्हें प्रभावी रूप से ऐसा करने के लिए मतदान करने में सक्षम होना चाहिए।  एडम्स मध्यम वर्ग की महिलाओं के लिए एक आदर्श बन गईं, जिन्होंने अपने समुदायों के उत्थान के लिए स्वयं सहायता की।",335,कृषि
फ़्रान्स में बर्बन पुनर्स्थापना,"दूसरी बर्बन पुनर्स्थापना वह अवधि थी जब प्रथम फ्रांसीसी साम्राज्य के पतन के बाद बर्बन राजवंश फिर से सत्ता में आया। यह अवधि 1815 से लेकर 26 जुलाई 1830 की जुलाई क्रांति तक चली। इस दौरान लुई अट्ठारहवाँ और चार्ल्स दसवां, जो मृत्युदंड प्राप्त राजा लुई सोलहवें के भाई और प्रताड़ित राजा लुई सत्रहवें के चाचा थे, क्रमिक रूप से सिंहासन पर बैठे और एक रूढ़िवादी सरकार स्थापित की जिसका उद्देश्य अन्सियन रेजीम (Ancien Régime) की गरिमा को पुनर्स्थापित करना था, भले ही सभी संस्थाओं को नहीं। निर्वासन में गए राजशाही के समर्थक फ्रांस लौट आए लेकिन फ्रांसीसी क्रांति द्वारा किए गए अधिकांश परिवर्तनों को पलटने में असमर्थ रहे। दशकों के युद्ध से थके हुए राष्ट्र ने आंतरिक और बाहरी शांति, स्थिर आर्थिक समृद्धि और औद्योगिकीकरण की प्रारंभिक स्थितियों का अनुभव किया।",132,कृषि
