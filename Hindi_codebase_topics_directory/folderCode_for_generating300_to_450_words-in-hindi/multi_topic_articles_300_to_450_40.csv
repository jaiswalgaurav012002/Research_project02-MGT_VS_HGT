title,content,word_count,topic
प्रायश्चित्त (नाटक),प्रायश्चित्त हिन्दी के प्रसिद्ध नाटककार एवं कवि जयशंकर प्रसाद द्वारा रचित एकांकी नाटक है। इसका प्रकाशन सन् १९१४ ई॰ में 'इन्दु' में हुआ था।,24,साहित्यिक
निबन्ध,"निबन्ध (Essay) गद्य लेखन की एक विधा है। लेकिन इस शब्द का प्रयोग किसी विषय की तार्किक और बौद्धिक विवेचना करने वाले लेखों के लिए भी किया जाता है। निबंध के पर्याय रूप में सन्दर्भ, रचना और प्रस्ताव का भी उल्लेख किया जाता है। लेकिन साहित्यिक आलोचना में सर्वाधिक प्रचलित शब्द निबंध ही है। इसे अंग्रेजी के कम्पोज़ीशन और एस्से के अर्थ में ग्रहण किया जाता है। आचार्य हजारीप्रसाद द्विवेदी के अनुसार संस्कृत में भी निबंध का साहित्य है। प्राचीन संस्कृत साहित्य के उन निबंधों में धर्मशास्त्रीय सिद्धांतों की तार्किक व्याख्या की जाती थी। उनमें व्यक्तित्व की विशेषता नहीं होती थी। किन्तु वर्तमान काल के निबंध संस्कृत के निबंधों से ठीक उलटे हैं। उनमें व्यक्तित्व या वैयक्तिकता का गुण सर्वप्रधान है।
इतिहास-बोध परम्परा की रूढ़ियों से मनुष्य के व्यक्तित्व को मुक्त करता है। निबंध की विधा का संबंध इसी इतिहास-बोध से है। यही कारण है कि निबंध की प्रधान विशेषता व्यक्तित्व का प्रकाशन है।
निबंध की सबसे अच्छी परिभाषा है-

निबंध, लेखक के व्यक्तित्व को प्रकाशित करने वाली ललित गद्य-रचना है।
इस परिभाषा में अतिव्याप्ति दोष है। लेकिन निबंध का रूप साहित्य की अन्य विधाओं की अपेक्षा इतना स्वतंत्र है कि उसकी सटीक परिभाषा करना अत्यंत कठिन है।",198,साहित्यिक
जार्ज बर्नार्ड शा,"जार्ज बर्नार्ड शा नोबेल पुरस्कार साहित्य विजेता, 1925
महान नाटककार व कुशल राजनीतिज्ञ मानवतावादी व्यक्तित्व जार्ज बर्नार्ड शा का जन्म डबलिन मे 26 जुलाई 1856 को शनिवार को हुआ था।
अपने माता पिता की तीन संतानो में ये अकेले पुत्र थे।
इनके पिता जार्ज कारर शा को शराब की बुरी लत थी किन्तु इस बात का इनकी माँ ने इनपे असर नही होने दिया और इनके शिक्षा व्यवस्था पर ध्यान दिया , इनकी शुरुआती शिक्षा मिस कैरोलिन हिल नामक महिला से प्राप्त हुई और इनकी प्रारम्भिक शिक्षा के बाद इनकी रुचि शाहित्य के क्षेत्र में बढती गई और इसीलिये इन्हे इंग्लैंड आना पड़ा जहाँ आकर इन्होने अपनी साहित्यिक रुचि को निखारा।।",111,साहित्यिक
डायरी लेखन,"डायरी लेखन व्यक्ति के द्वारा लिखा गया व्यक्तिगत अनुभवों, सोच और भावनाओं को लेखित रूप में अंकित करके बनाया गया एक संग्रह है। विश्व में हुए महान व्यक्ति डायरी लेखन करते थे और उनके अनुभवों से उनके निधन के बाद भी कई लोगों को प्रेरणा मिलती है। डायरी गत साहित्य की एक प्रमुख विधा है इसमें लेखक आत्म साक्षात्कार करता है। वह अपने आपसे सम्प्रेषण की स्थिति में होता है।
मानव के समस्त भावों मानसिक उद्वेगों,अनुभूति विचारों को अभिव्यक्त करने में  साहित्य का सर्वोच्च स्थान है।समीक्षकों ने डायरी को साहित्य की कोटि में इसलिए रखा है क्योंकि वह किसी महत्वपूर्ण व्यक्ति के व्यक्तित्व का उदघाटन करती है या मानव समाज के विभिन्न पक्षों का सूक्ष्म और जीवंत चित्र उपस्थित करती हैं। डायरी लेखक अपनी रूचि आवश्यकतानुसार राजनीतिक,सामाजिक,सांस्कृतिक,धार्मिक साहित्यिक अधिक विभिन्न पक्षों के साथ निजी अनुभूतियों का चित्रण कर सकता है।
प्राचीन काल में राजा महाराजाओं के समय भी एक रोज़नामा तैयार किया जाता था जो रोजाना के कार्य और घटनाओं का विवरण देता था। व्यापारियों दुकानदारों द्वारा भी हिसाब किताब और लेन-देन का ही विवरण सुरक्षित रखने हेतु बही खाते का प्रयोग किया जाता है यह भी डायरी लेखन माना जाता है। अतः डायरी लेखन अतिथि मित्रों को और जीवन की भरी हुई घटनाओं को याद करने का एक माध्यम है।
डायरी लेखन  मुख्य चार प्रकार का होता हैं: व्यक्तिगत डायरी, वास्तविक डायरी, काल्पनिक डायरी और साहित्यिक डायरी 
डायरी लेखन एक कलात्मक क्रिया है। एक डायरी को हम अपने विश्वस्त मित्र की तरह मान सकते हैं, जहां हम अपने सुख-दुःख, विचारों, विमर्श, और काम की संबंधित गोपनीयता को बिना झिझक के प्रकट कर सकते हैं। डायरी लेखन हमारे मानसिक विकास और सृजनात्मकता को बढ़ावा देती है।",276,साहित्यिक
सुरेश सलिल,"सुरेश सलिल (जन्म १९४२) हिन्दी के समर्थ कवि, आलोचक और साहित्यिक इतिहास के गहन अध्येता हैं। गणेश शंकर विद्यार्थी के कृतित्व और व्यक्तित्व पर अनेक प्रकाशनों के अतिरिक्त एक कविति संग्रह खुले में खड़े होकर प्रकाशित हुआ है। बच्चों व किशोरों के लिए भी इन्होंने कई किताबें प्रकाशित की हैं।",50,साहित्यिक
सुमित्रानन्दन पन्त,"सुमित्रानंदन पंत का व्यक्तित्व एवं कृतित्व:- (20 मई 1900 - २८ दिसम्बर १९७७) हिंदी साहित्य में छायावादी युग के चार प्रमुख स्तंभों में से एक हैं। इस युग को जयशंकर प्रसाद, महादेवी वर्मा, सूर्यकांत त्रिपाठी 'निराला' और रामकुमार वर्मा जैसे कवियों का युग कहा जाता है। उनका जन्म कौसानी बागेश्वर में हुआ था। झरना, बर्फ, पुष्प, लता, भ्रमर-गुंजन, उषा-किरण, शीतल पवन, तारों की चुनरी ओढ़े गगन से उतरती संध्या ये सब तो सहज रूप से काव्य का उपादान बने। निसर्ग के उपादानों का प्रतीक वबिम्ब के रूप में प्रयोग उनके काव्य की विशेषता रही। उनका व्यक्तित्व भी आकर्षण का केंद्र बिंदु था। गौर वर्ण, सुंदर सौम्य मुखाकृति, लंबे घुंघराले बाल, सुगठित शारीरिक सौष्ठव उन्हें सभी से अलग मुखरित करता था।",120,साहित्यिक
दिवाकर शर्मा,"दिवाकर शर्मा (१९३३ चूरु,राजस्थान-२००९) संस्कृत, हिंदी तथा राजस्थानी भाषाओं के विद्वान थे। आपने संस्कृत की कलाधिस्नातक परीक्षा कोटा में उत्तीर्ण की थी तथा पीएच. डी. की उपाधि राजस्थान विश्वविद्यालय (जयपुर) से प्राप्त की थी। आपको साहित्य, संस्कृति तथा इतिहास का प्रतिबोधन अपने पिताश्री विद्यावाचस्पति विद्याधर शास्त्री तथा चाचाजी प्रोफेसर दशरथ शर्मा से हुआ।
डूंगर कॉलेज, बीकानेर में आप संस्कृत के प्राध्यापक नियुक्त हुए, इस पद से आपकी सेवा निवृत्ति १९९१ में हुई। इसके पश्चात आपने संस्कृत, हिंदी तथा राजस्थानी के प्रोत्साहन हेतु स्थापित संस्था, हिंदी विश्व भारती अनुसंधान परिषद् (बीकानेर) का निर्देशन किया। परिषद् की शोध पत्रिका विश्वम्भरा के आप जीवन पर्यन्त संपादक रहे। आपके निर्देशन में अनेक संस्कृत शोधार्थियों ने पीएच. डी. की उपाधि प्राप्त की।",117,साहित्यिक
प्रेमनारायण टण्डन,प्रेमनारायण टण्डन (1915-1973) एक हिन्दी साहित्यकार थे।,7,साहित्यिक
मित्तर प्यारे नूँ,मित्तर प्यारे नूँ (हिंदी अनुवाद: मित्र प्यारे को) एक अतिप्रसिद्ध पंजाबी शबद है जो सिखों के दशम गुरु श्री गुरु गोविंद सिंह जी द्वारा रचित है। माना जाता है कि इसकी रचना उन्होंने माछीवाड़ा के वनवास के समय की थी।,40,साहित्यिक
प्राणचंद चौहान,"प्राणचंद चौहान भक्तिकाल के कवि थे। 'रामायण महानाटक' उनकी प्रसिद्ध कृति है। इनके व्यक्तित्व पर पर्याप्त विवरण नहीं मिलता है।
पं. रामचंद्र शुक्ल के अनुसार, संस्कृत में रामचरित संबंधी कई नाटक हैं जिनमें कुछ तो नाटक के साहित्यिक नियमानुसार हैं और कुछ केवल संवाद रूप में होने के कारण नाटक कहे गए हैं। इसी पिछली पद्धति पर संवत 1667 (सन् 1610ई.) में प्राणचंद चौहान रामायण महानाटक लिखा।
प्राणचन्द की रचना का ढंग नीचे उद्धृत अंश से ज्ञात हो सकता है-

कातिक मास पच्छ उजियारा । तीरथ पुन्य सोम कर वारा॥
ता दिन कथा कीन्ह अनुमाना । शाह सलेम दिलीपति थाना॥
संवत् सोरह सै सत साठा । पुन्य प्रगास पाय भय नाठा॥
जो सारद माता कर दाया । बरनौं आदि पुरुष की माया॥
जेहि माया कह मुनि जग भूला । ब्रह्मा रहे कमल के फूला॥
निकसि न सक माया कर बाँधा । देषहु कमलनाल के राँधा॥
आदिपुरुष बरनौं केहिभाँती । चाँद सुरज तहँ दिवस न राती॥
निरगुन रूप करै सिव धयाना । चार बेद गुन जेरि बखाना॥
तीनों गुन जानै संसारा । सिरजै पालै भंजनहारा॥
श्रवन बिना सो अस बहुगुना । मन में होइ सु पहले सुना॥
देषै सब पै आहि न ऑंषी । अंधकार चोरी के साषी॥
तेहि कर दहुँ को करै बषाना । जिहि कर मर्म बेद नहिं जाना॥
माया सींव भो कोउ न पारा । शंकर पँवरि बीच होइ हारा॥",222,साहित्यिक
प्रभाकर श्रोत्रिय,"डॉ॰ प्रभाकर श्रोत्रिय (जन्म १९ दिसम्बर १९३८) हिन्दी साहित्यकार, आलोचक तथा नाटककार हैं। हिंदी आलोचना में प्रभाकर श्रोत्रिय एक महत्वपूर्ण नाम है पर आलोचना से परे भी साहित्य में उनका प्रमुख योगदान रहा है, खासकर नाटकों के क्षेत्र में। उन्होंने कम नाटक लिखे पर जो भी लिखे उसने हिंदी नाटकों को नई दिशा दी। पूर्व में मध्यप्रदेश साहित्य परिषद के सचिव एवं 'साक्षात्कार' व 'अक्षरा' के संपादक रहे हैं एवं विगत सात वर्षों से भारतीय भाषा परिषद के निदेशक एवं 'वागर्थ' के संपादक पद पर कार्य करने के साथ-साथ वे भारतीय ज्ञानपीठ नई दिल्ली के निदेशक पद पर भी कार्य कर चुके हैं। वे अनेक महत्वपूर्ण संस्थानों के सदस्य हैं।
निधन- 15 सितंबर, 2016. सर गंगाराम अस्पताल, नई दिल्ली।",119,साहित्यिक
रामचन्द्र शुक्ल,"आचार्य रामचन्द्र शुक्ल (4 अक्टूबर 1884 - 2 फरवरी 1941) हिन्दी आलोचक, कहानीकार, निबन्धकार, साहित्येतिहासकार, कोशकार, अनुवादक, कथाकार और कवि थे। उनके द्वारा लिखी गई सर्वाधिक महत्त्वपूर्ण पुस्तक है हिंदी साहित्य का इतिहास (पुस्तक)| हिन्दी साहित्य का इतिहास]], जिसके द्वारा  काल निर्धारण एवं पाठ्यक्रम निर्माण में सहायता ली जाती है। हिन्दी में पाठ आधारित वैज्ञानिक आलोचना का सूत्रपात भी उन्हीं के द्वारा हुआ। हिन्दी निबन्ध के क्षेत्र में भी शुक्ल का महत्त्वपूर्ण योगदान है। भाव, मनोविकार सम्बन्धित मनोविश्लेषणात्मक निबन्ध उनके प्रमुख हस्ताक्षर हैं। शुक्ल ने साहित्य के इतिहास लेखन में रचनाकार के जीवन और पाठ को समान महत्त्व दिया। उन्होंने प्रासंगिकता के दृष्टिकोण से साहित्यिक प्रत्ययों एवं रस आदि की पुनर्व्याख्या की। शुक्ल हिंदी साहित्य जगत को समझने की आधिकारिक चाबी है।",122,साहित्यिक
देवेन्द्रनाथ शर्मा,आचार्य देवेन्द्रनाथ शर्मा (1918 - 1991) हिन्दी लेखक एवं नाटककार थे। वे पटना विश्वविद्यालय एवं भागलपुर विश्वविद्यालय के उपकुलपति भी रहे।,21,साहित्यिक
लक्ष्मीकांत वर्मा,"लक्ष्मीकांत वर्मा जी जमीनी हकीकत से जुड़े एक हिंदी साहित्यकार। वे एक ऐसे सर्जक थे, जिनका व्यक्तित्व बहुआयामी था। वे उत्कृष्ट कोटि के समीक्षक, निबन्धकार, कवि, कथाकार, नाटककार तो थे ही, एक कुशल संपादक भी थे। उस समय की देश-प्रसिद्ध साहित्यिक-वैचारिक संस्था 'परिमल' के सक्रिय कलमकार और संयोजक थे।

15 फ़रवरी 1922 को उत्तर प्रदेश के बस्ती जनपद के रुधैली तहसील के टँडौठी ग्राम में जन्मे लक्ष्मीकांत वर्मा को हिन्दी, उर्दू, फारसी तथा अंग्रेजी-भाषाओं का सम्यक ज्ञान था। वे अपने घर और घरेलू मित्रों के बीच 'चौकन दादा' के नाम से पुकारे जाते थे।
आरम्भ में वे परतन्त्र भारत की राजनीति से प्रभावित हो गये थे। 40 के दशक में महात्मा गांधी के आनन्द भवन-आगमन पर लक्ष्मीकांत जी को उनका सानिध्य प्राप्त हुआ था और महात्मा जी के आह्वान पर स्वतंत्रता आन्दोलन में उनकी सक्रिय भागीदारी आरम्भ हो चुकी थी। इसी आंदोलन की आग में उनकी शिक्षा भस्मीभूत हो चुकी थी। 1946 में वे लोहिया जी के संपर्क में आये थे। वहीं से उनके जीवन में समाजवादी दर्शन के प्रति आस्था पनपी और एक वटवृक्ष का आकार ग्रहण कर गयी।'
हिन्दी-भाषा को प्रचारित-प्रसारित करने में उनका विशिष्ट योगदान था। 'हिन्दी साहित्य सम्मेलन प्रयाग' के अनेक सर्जनात्मक योजनाओं को उन्होंने प्रभावाकारी ढंग से क्रियान्वित किया था तथा कई अधूरी पड़ी हुई हैं। लक्ष्मीकांत जी ने देश की लगभग सभी स्तरीय पत्र-पत्रिकाओं में स्वतंत्र लेखक के रूप में अपना लोहा मनवाया था। उन्होंने इलाहाबाद से प्रकाशित दो समाचार पत्रों से अपने लेखन का आरम्भ किया था।",244,साहित्यिक
मालगुडी,मालगुडी (अंग्रेज़ी: Malgudi) अंग्रेजी साहित्य के सुप्रसिद्ध भारतीय लेखक आर के नारायण की अनेक रचनाओं में केंद्रीय महत्व प्राप्त एक काल्पनिक  शहर (कस्बा) का नाम है। उन्होंने इस काल्पनिक शहर को आधार बनाकर अपनी अनेक रचनाएँ की हैं। मालगुडी को प्रायः दक्षिण भारत का एक काल्पनिक कस्बा माना जाता है।,50,साहित्यिक
गणपति चन्द्र गुप्त,"डॉ. गणपतिचन्द्र गुप्त (जन्म : १५ जुलाई सन् १९२८ ई. मंढ़ा (सुरेरा) राजस्थान में -- ) हिन्दी साहित्यकार थे। उन्होने आलोचक के रूप में ख्याति अर्जित की।
डॉ गणपतिचन्द्र गुप्त का जन्म १५ जुलाई १९२८ को राजस्थान के मंढा (सुरेरा) में हुआ था। उन्होने पंजाब विश्वविद्यालय से एम॰ए॰ (हिन्दी), पी-एच.डी. एवं डी. लिट् की उपाधियाँ प्राप्त कीं। डी लिट के लिए उन्होने महाकवि बिहारी पर शोधप्रबन्ध लिखा।  वे पंजाब विश्वविद्यालय, हिमाचल प्रदेश विश्वविद्यालय, रोहतक विश्वविद्यालय, कुरुक्षेत्र विश्वविद्यालय एवं आगरा विश्वविद्यालय में प्रोफेसर रहे तथा हिमाचल प्रदेश विश्वविद्यालय एवं कुरुक्षेत्र विश्वविद्यालय में कुलपति के पद पर भी कार्य किया।",98,साहित्यिक
लीलाधर जगूड़ी,"लीलाधर जगूड़ी साहित्य अकादमी द्वारा पुरस्कृत हिन्दी कवि है जिनके कृति अनुभव के आकाश में चांद को १९९७ मे पुरस्कार प्राप्त हुआ। 

जितने लोग उतने प्रेम (काव्य संग्रह -2013)- के लिए के० के० बिरला फाउण्डेशन द्वारा 2018 का व्यास सम्मान (28 वाँ) मिला | उनका जन्म 1 जुलाई 1940 को धंगड़, टिहरी-गढ़वाल जिला, उत्तराखंड में हुआ था। उन्होंने अपने साहित्यिक जीवन में कई कविता, गद्य व नाटक लिखे हैं, जिनमें प्रमुख उनकी कविता संग्रह अनुभव के आकाश में चांद है।",80,साहित्यिक
कैफ़ी आज़मी,कैफी आज़मी (१९१९-२००२) एक उर्दू के शायर थे। कैफी का असली नाम अख्तर हुसैन रिजवी था। उत्तरप्रदेश के आजमगढ़ जिले के छोटे से गांव मिजवां में 14 जनवरी 1919 में जन्मे। गांव के सिधेसाधे माहौल में कविताएं पढ़ने का शौक लगा। भाइयों ने प्रोत्साहित किया तो खुद भी लिखने लगे और अपने भाइयो को भी बताना शुरू करे। 11 साल की उम्र में उन्होंने अपनी पहली गज़ल लिखी।,68,साहित्यिक
राहुल सांकृत्यायन,"राहुल सांकृत्यायन (9 अप्रैल 1893 – 14 अप्रैल 1963) जिन्हें महापंडित की उपाधि दी जाती है हिंदी के एक प्रमुख साहित्यकार थे। वे एक प्रतिष्ठित बहुभाषाविद् थे और बीसवीं सदी के पूर्वार्ध में उन्होंने यात्रा वृतांत/यात्रा साहित्य तथा विश्व-दर्शन के क्षेत्र में साहित्यिक योगदान किए। वह हिंदी यात्रासाहित्य के पितामह कहे जाते हैं। बौद्ध धर्म पर उनका शोध हिंदी साहित्य में युगान्तरकारी माना जाता है, जिसके लिए उन्होंने तिब्बत से लेकर श्रीलंका तक भ्रमण किया था। इसके अलावा उन्होंने मध्य-एशिया तथा कॉकेशस भ्रमण पर भी यात्रा वृतांत लिखे जो साहित्यिक दृष्टि से बहुत महत्वपूर्ण हैं।
21वीं सदी के इस दौर में जब संचार-क्रांति (सञ्चार क्रान्ति) के साधनों ने समग्र विश्व को एक ‘ग्लोबल विलेज’ में परिवर्तित कर दिया हो एवं इण्टरनेट द्वारा ज्ञान का समूचा संसार क्षण भर में एक क्लिक पर सामने उपलब्ध हो, ऐसे में यह अनुमान लगाना कि कोई व्यक्ति दुर्लभ ग्रन्थों की खोज में हजारों मील दूर पहाड़ों व नदियों के बीच भटकने के बाद, उन ग्रन्थों को खच्चरों पर लादकर अपने देश में लाए, रोमांचक लगता है, पर ऐसे ही थे भारतीय मनीषा के अग्रणी विचारक, साम्यवादी चिन्तक, सामाजिक क्रान्ति के अग्रदूत, सार्वदेशिक दृष्टि एवं घुमक्कड़ी प्रवृत्ति के महान पुरूष राहुल सांकृत्यायन।
राहुल सांकृत्यायन के जीवन का मूलमंत्र ही घुमक्कड़ी यानी गतिशीलता रही है। घुमक्कड़ी उनके लिए वृत्ति नहीं वरन् धर्म था। आधुनिक हिंदी साहित्य में राहुल सांकृत्यायन एक यात्राकार, इतिहासविद्, तत्वान्वेषी, युगपरिवर्तनकार साहित्यकार के रूप में जाने जाते है।",235,साहित्यिक
साहित्येतिहास,"साहित्येतिहास (साहित्य + इतिहास) से आशय गद्य और पद्य के रूप में लिखे गये सम्पूर्ण साहित्य के विकास के इतिहास से है।  साहित्य के अन्तर्गत वह सब कुछ आ जाता है जो पाठकों/श्रोताओं/दर्शकों को मनोरंजन प्रदान करे, शिक्षा दे या उनका प्रबोधन करे।",43,साहित्यिक
गंगा प्रसाद विमल,"डॉ॰ गंगा प्रसाद विमल हिन्दी साहित्य में अकहानी आंदोलन के जनक के रूप में जाने जाते हैं। इसके अलावा विख्यात कवि, कथाकार, उपन्यासकार, अनुवादक के रूप में दुनियाभर में इन्हें ख्याति प्राप्त है। कई सरकारी सेवाओं से जुड़े रहकर, बहुमुखी प्रतिभा से संपन्न इनका व्यक्तित्व बेहद विशाल है। इन्हें तमाम राष्ट्रीय एवं अंतर्राष्ट्रीय पुरस्कारों से सम्मानित किया गया। व्यक्तित्व की विशेषता यह कि इतनी सारी विशिष्टताएँ होने के बावज़ूद भी इनमें किसी भी तरह का दंभ, अहं या सर्वश्रेष्ठ होने का अभिमान तथा भाव कहीं नहीं झलकता. इनका बेहद रूमानी और संज़ीदगी से भरा चरित्र एवं व्यक्तित्व एकदम सहज और मिलनसार प्रवृत्ति का है एवं सदैव लोगों के साथ मृदुभाषी जबाँ होने के कारण ही तमाम देशों में इनको सराहा व सम्मानित किया गया।",124,साहित्यिक
फ्रेडरिक नीत्शे,"फ्रेडरिक नीत्शे (Friedrich Nietzsche) (15 अक्टूबर 1844 से 25 अगस्त 1900) जर्मनी का दार्शनिक था। मनोविश्लेषणवाद, अस्तित्ववाद एवं परिघटनामूलक चिंतन (Phenomenalism) के विकास में नीत्शे की महत्वपूर्ण भूमिका रही है। व्यक्तिवादी तथा राज्यवादी दोनों प्रकार के विचारकों ने उससे प्रेरणा ली है। हालाँकि नाज़ी तथा फासिस्ट राजनीतिज्ञों ने उसकी रचनाओं का दुरुपयोग भी किया। जर्मन कला तथा साहित्य पर नीत्शे का गहरा प्रभाव है। भारत में भी इक़बाल आदि कवियों की रचनाएँ नीत्शेवाद से प्रभावित हैं।",76,साहित्यिक
अख्तर शिरानी,"अख्तर शिरानी (जन्म मुहम्मद दाऊद खान; 4 मई 1905 - 9 सितंबर 1948; शीरानी या शेरानी भी लिखा जाता है), एक उर्दू कवि थे, जिनहें  उर्दू भाषा के अग्रणी रोमांटिक कवियों में से एक माना जाता है।",37,साहित्यिक
सुकेश साहनी,"सुकेश साहनी (जन्म : 5सितंबर 1956, लखनऊ, उ.प्र.), हिंदी के लघुकथा लेखक हैं, जिनका लघुकथा की विकास यात्रा में महत्त्वपूर्ण योगदान रहा है। उनके तीन लघुकथा संग्रह 'डरे हुए लोग'  'ठंडी रज़ाई''साइबरमैन' और ‘प्रतिनिधि लघुकथाएँ प्रकाशित हैं। उनकी दोनों पुस्तकें क्रमश: 'डरे हुए लोग' का पंजाबी, गुजराती, मराठी व अंग्रेज़ी में तथा 'ठंडी रज़ाई' का अंग्रेज़ी व पंजाबी भाषा में अनुवाद हुआ है। इसके अतिरिक्त एक कहानी संग्रह 'मैग्मा और अन्य कहानियाँ' तथा बालकथा संग्रह 'अक्ल बड़ी या भैंस' प्रकाशित हुए हैं।'डरे हुए लोग' और 'ठंडी रजाई' का अनुवाद श्याम सुंदर अग्रवाल ने किया है।  उनकी लघुकथा 'रास्तों से दोस्ती' अमनजोत सिंह सढौरा द्वारा पंजाबी में अनुवाद की गई।  उनकी कुछ लघुकथाएँ जर्मन भाषा में भी अनूदित हुईं हैं। 'रोशनी' कहानी पर दूरदर्शन के लिए  टेलीफिल्म का निर्माण किया है। उनकी एक और पुस्तक ""लघु अपराध कथाएं "" प्रकाशित हुई हैं और उन्होने लघुकथाओं के दर्जन से अधिक संकलनों का संपादन भी किया है।'साहित्य आज तक 2018  में उन्होंने प्रतिभाग किया और अपनी चुनिंदा रचनाओं का पाठ  किया। गद्य कोश में उनकी अनूदित और मौलिक रचनाएँ संकलित हैं।लघुकथा के क्षेत्र में उनका योगदान अति महत्त्वपूर्ण है और विधा के विकास में बहुत ही सहायक सिद्ध है।उन्हें 1994 में डॉ॰परमेश्वर गोयल लघुकथा सम्मान, 1996 में माता शरबती देवी पुरस्कार,1998 में डॉ॰ मुरली मनोहर हिन्दी साहित्यिक सम्मान तथा 2008 में माधवराव सप्रे सम्मान2008,वीरेन डंगवाल स्मृति साहित्य सम्मान 2018 तथा अन्य कई सम्मान प्राप्त हुए हैं।",233,साहित्यिक
विश्वनाथ प्रसाद तिवारी,"डॉ॰ विश्वनाथ प्रसाद तिवारी (जन्म २० जून १९४०) प्रसिद्ध हिन्दी साहित्यकार हैं और २०१३ से २०१७ तक की अवधि के लिए साहित्य अकादमी के अध्यक्ष रहे हैं। इस पद पर निर्वाचित होने वाले वे हिंदी के प्रथम लेखक हैं I  अकादेमी ने उन्हें महत्तर सदस्य बना कर अपना सवोच्च सम्मान दिया है। २०२३ में भारत सरकार ने उन्हें पद्मश्री से सम्मानित किया I
 वे गोरखपुर से प्रकाशित होने वाली 'दस्तावेज' नामक साहित्यिक त्रैमासिक पत्रिका के संस्थापक-संपादक हैं। यह पत्रिका रचना और आलोचना की विशिष्ट पत्रिका है, जो 1978 से नियमित प्रकाशित हो रही है। सन् २०११ में उन्हें व्यास सम्मान तथा 2019 में ज्ञानपीठ का मूर्तिदेवी सम्मान प्रदान किया गया।",110,साहित्यिक
मिथिलेश्वर,मिथिलेश्वर (जन्म : 31 दिसंबर 1950) हिंदी साहित्य में मुख्यतः साठोत्तरी पीढ़ी से सम्बद्ध प्रमुख कथाकार हैं। मुख्यतः ग्रामीण जीवन से सम्बद्ध कथानकों के प्रति समर्पित कथाकार मिथिलेश्वर सीधी-सादी शैली में विशिष्ट रचनात्मक प्रभाव उत्पन्न करने में सिद्धहस्त माने जाते हैं।,41,साहित्यिक
गोवर्धनराम माधवराम त्रिपाठी,"गोवर्धनराम माधवराम त्रिपाठी (1855-1907 ई.) का व्यक्तित्व आधुनिक गुजराती साहित्य में कथाकार, कवि, चिंतक, विवेचक, चरित्रलेखक तथा इतिहासकार इत्यादि अनेक रूपों में मान्य है; किंतु उनको सर्वाधिक प्रतिष्ठा द्वितीय उत्थान के सर्वश्रेष्ठ कथाकार के रूप में ही प्राप्त हुई है। जिस प्रकार आधुनिक गुजराती साहित्य की पुरानी पीढ़ी के अग्रणी नर्मद माने जाते हैं उसी प्रकार उनके बाद की पीढ़ी का नेतृत्व गोवर्धनराम के द्वारा हुआ। संस्कृत साहित्य के गंभीर अनुशीलन तथा रामकृष्ण परमहंस और विवेकानंद आदि विभूतियों के विचारों के प्रभाव से उनके हृदय में प्राचीन भारतीय आर्य संस्कृति के पुनरुत्थान की तीव्र भावना जाग्रत हुई। उनका अधिकांश रचनात्मक साहित्य मूलत: इसी भावना से संबद्ध एवं उद्भूत है।",109,साहित्यिक
महाश्वेता देवी,महाश्वेता देवी (14 जनवरी 1926 – 28 जुलाई 2016) एक भारतीय सामाजिक कार्यकर्ता और लेखिका थीं। उन्हें 1996 में ज्ञानपीठ पुरस्कार से सम्मानित किया गया था।,26,साहित्यिक
बनारसीदास चतुर्वेदी,"बनारसीदास चतुर्वेदी (२४ दिसम्बर, १८९२ -- २ मई, १९८५) प्रसिद्ध हिन्दी साहित्यकार एवं पत्रकार थे। वे राज्यसभा के सांसद भी रहे। वे अपने समय का अग्रगण्य संपादक थे। उनके सम्पादकत्व में हिन्दी में कोलकाता से 'विशाल भारत' नामक हिन्दी मासिक निकला। पं॰ बनारसीदास चतुर्वेदी जैसे सुधी चिन्तक ने ही साक्षात्कार की विधा को पुष्पित एवं पल्लवित करने के लिए सर्वप्रथम सार्थक कदम बढ़ाया था। उनकी साहित्यिक सेवाओं के लिए उन्हें पद्मभूषण से सम्मानित किया गया था।
वे अपनी विशिष्ट और स्वतंत्र वृत्ति के लिए जाने जाते हैं। शहीदों की स्मृति का पुरस्कर्ता (सामने लाने वाला) और छायावाद का विरोधी समूचे हिंदी साहित्य में उनके जैसा कोई और नहीं हुआ। उनकी स्मृति में बनारसीदास चतुर्वेदी सम्मान दिया जाता है। कहते हैं कि वे किसी भी नई सामाजिक, सांस्कृतिक, साहित्यिक या राष्ट्रीय मुहिम से जुड़ने, नए काम में हाथ डालने या नई रचना में प्रवृत्त होने से पहले स्वयं से एक ही प्रश्न पूछते थे कि उससे देश, समाज, उसकी भाषाओं और साहित्यों, विशेषकर हिंदी का कुछ भला होगा या मानव जीवन के किसी भी क्षेत्र में उच्चतर मूल्यों की प्रतिष्ठा होगी या नहीं?",182,साहित्यिक
डोरिस लेसिंग,"डोरिस लेसिंग (२२ अक्टूबर १९१९-१७ नवंबर, २०१३) २००७ में साहित्य का नोबेल पुरस्कार प्राप्त करने वाली ब्रितानी लेखिका थीं। उन्हें यह पुरस्कार अपने पाँच दशक लंबे रचनाकाल के लिए दिया गया। महिला, राजनीति और अफ़्रीका में बिताए यौवनकाल उनके लेखन के प्रमुख विषय रहे। १९०१ से प्रारंभ इस पुरस्कार को प्राप्त करने वाली लेसिंग ११वीं महिला रचनाकार थीं। ब्रिटिश कम्युनिस्ट पार्टी की सदस्य रह चुकी डोरिस ने हंगरी पर रूसी आक्रमण से व कार्यप्रणाली व नीतियों से क्षुब्ध होकर १९५४ में पार्टी ही छोड़ दी थी। अपने आरम्भिक दिनों में उन्होंने डिकेंस, स्कॉट, स्टीवेन्सन, किपलिंग, डी.एच. लोरेन्स, स्टेन्थॉल, टॉल्स्टॉय, दोस्तोवस्की आदि को जी भ­र पढ़ा। अपने लेखकीय व्यक्तित्व में माँ की सुनाई परीकथाओं की बड़ी भूमिका को डोरिस रेखांकित करती थीं। १७ नवम्बर २०१३ को उनका निधन हो गया।",129,साहित्यिक
मनोमिति,"मनोमिति (Psychometrics) मनोवैज्ञानिक राशियों के मापन के सिद्धान्त एवं तकनीकों से सम्बन्धित क्षेत्र है। इसमें ज्ञान, योग्यताएँ, सोच, एवं व्यक्तित्व के विभिन्न संघटकों आदि का मापन किया जाता है। मनोमिति मूलत: मापन के उपकरणों - (जैसे प्रश्नावली एवं परीक्षणों) से सम्बन्धित है। मनोमिति के अन्तर्गत दो मुख्य अनुसंधान कार्य होते हैं - 

(क) उपकरणों का निर्मान एवं मापन का प्रक्रम (procedures)
(ख) मापन के सैद्धान्तिक पक्षों का विकास एवं क्रमश: शुद्धीकरण (refinement)",72,साहित्यिक
जेफ्री चासर,"जेफ्री चासर (Geoffrey Chaucer ; लगभग १३४३-१४००) अंग्रेजी भाषा के कवि, लेखक, दार्शनिक एवं राजनयिक थे। उनके साथ ही अंग्रेजी साहित्य में आधुनिक युग का प्रारंभ माना जाता है। 'कैंटरबरी टेल्स' उनकी प्रसिद्ध रचना है। उनकी रचनाएँ साहित्य के अतिरिक्त जीवन के व्यापक क्षेत्र में नए मोड़ का संकेत करती हैं। जॉन ड्राइडेन ने उनको 'अंग्रेजी कविता का जनक' कहा है।",61,साहित्यिक
संस्मरण,"स्मृति के आधार पर किसी विषय पर अथवा किसी व्यक्ति पर लिखित आलेख संस्मरण कहलाता है। यात्रा साहित्य भी इसके अन्तर्गत आता है। संस्मरण को साहित्यिक निबन्ध की एक प्रवृत्ति भी माना जा सकता है। ऐसी रचनाओं को 'संस्मरणात्मक निबंध' कहा जा सकता है। व्यापक रूप से संस्मरण आत्मचरित के अन्तर्गत लिया जा सकता है। किन्तु संस्मरण और आत्मचरित के दृष्टिकोण में मौलिक अन्तर है। आत्मचरित के लेखक का मुख्य उद्देश्य अपनी जीवनकथा का वर्णन करना होता है। इसमें कथा का प्रमुख पात्र स्वयं लेखक होता है। संस्मरण लेखक का दृष्टिकोण भिन्न रहता है। संस्मरण में लेखक जो कुछ स्वयं देखता है और स्वयं अनुभव करता है उसी का चित्रण करता है। लेखक की स्वयं की अनुभूतियाँ तथा संवेदनायें संस्मरण में अन्तर्निहित रहती हैं। इस दृष्टि से संस्मरण का लेखक निबन्धकार के अधिक निकट है। वह अपने चारों ओर के जीवन का वर्णन करता है। इतिहासकार के समान वह केवल यथातथ्य विवरण प्रस्तुत नहीं करता है। पाश्चात्य साहित्य में साहित्यकारों के अतिरिक्त अनेक राजनेताओं तथा सेनानायकों ने भी अपने संस्मरण लिखे हैं, जिनका साहित्यिक महत्त्व स्वीकारा गया है।ok",178,साहित्यिक
युआन मेइ,"युआन मेइ (१७१६ ई०-१७९७ ई० ; चीनी : 袁枚 pinyin: Yuán Méi) चीन के कवि, साहित्यिक, आलोचक एवं निबंधकार थे।",20,साहित्यिक
रमेश पोखरियाल,"रमेश पोखरियाल ""निशंक"" (जन्म 15 जुलाई १९५८) एक भारतीय राजनीतिज्ञ तथा वर्तमान भारत सरकार में केन्द्रीय मानव संसाधन विकास मंत्री रहेे है  वे उत्तराखण्ड भारतीय जनता पार्टी के प्रमुख नेता हैं और एक हिन्दी कवि भी हैं।वे वर्तमान समय में हरिद्वार क्षेत्र से लोक सभा सांसद है और लोक सभा आश्वासन समिति के अध्यक्ष हैं। रमेश पोखरियाल जी उत्तराखण्ड राज्य के पाँचवे मुख्यमंत्री रहे हैं।",65,साहित्यिक
बंगाल का नवजागरण,"उन्नीसवीं सदी में और बीसवीं सदी के शुरुआती वर्षों के बंगाल में हुए समाज सुधार आंदोलनों, देशभक्त-राष्ट्रवादी चेतना के उत्थान और साहित्य-कला-संस्कृति में हुई अनूठी प्रगति के दौर को बंगाल के नवजागरण की संज्ञा दी जाती है। इस दौरान समाज सुधारकों, साहित्यकारों और कलाकारों ने स्त्री, विवाह, दहेज, जातिप्रथा और धर्म संबंधी स्थापित परम्पराओं को चुनौती दी। बंगाल के इस घटनाक्रम ने समग्र भारतीय आधुनिकता की निर्मितियों पर अमिट छाप छोड़ी। इसी नवजागरण के दौरान भारतीय राष्ट्रवाद के शुरुआती रूपों की संरचनाएँ सामने आयीं। बंगाल के नवजागरण का विस्तार राजा राममोहन राय (१७७५-१८३३) से आरम्भ होकर रवीन्द्रनाथ ठाकुर (१८६१-१९४१) तक माना जाता है।",103,साहित्यिक
श्रीलाल शुक्ल,"श्रीलाल शुक्ल (31 दिसम्बर 1925 - 28 अक्टूबर 2011) हिन्दी के प्रमुख साहित्यकार थे। वह समकालीन कथा-साहित्य में उद्देश्यपूर्ण व्यंग्य लेखन के लिये विख्यात थे।

श्रीलाल शुक्ल (जन्म-31 दिसम्बर 1925 - निधन- 28 अक्टूबर 2011) को लखनऊ जनपद के समकालीन कथा-साहित्य में उद्देश्यपूर्ण व्यंग्य लेखन के लिये विख्यात साहित्यकार माने जाते थे। उन्होंने 1947 में इलाहाबाद विश्वविद्यालय से स्नातक परीक्षा पास की। 1949 में राज्य सिविल सेवासे नौकरी शुरू की। 1983 में भारतीय प्रशासनिक सेवा से निवृत्त हुए। उनका विधिवत लेखन 1954 से शुरू होता है और इसी के साथ हिंदी गद्य का एक गौरवशाली अध्याय आकार लेने लगता है। उनका पहला प्रकाशित उपन्यास 'सूनी घाटी का सूरज' (1957) तथा पहला प्रकाशित व्यंग 'अंगद का पाँव' (1958) है। स्वतंत्रता के बाद के भारत के ग्रामीण जीवन की मूल्यहीनता को परत दर परत उघाड़ने वाले उपन्यास 'राग दरबारी' (1968) के लिये उन्हें साहित्य अकादमी पुरस्कार से सम्मानित किया गया। उनके इस उपन्यास पर एक दूरदर्शन-धारावाहिक का निर्माण भी हुआ। श्री शुक्ल को भारत सरकार ने 2008 में पद्मभूषण पुरस्कार से सम्मानित किया है।",172,साहित्यिक
प्राचीन मिस्र का साहित्य,"प्राचीन मिस्र का साहित्य प्राचीन मिस्र के फ़ारोनिक काल से लेकर रोमन शासन के अंत तक मिस्र भाषा में लिखा गया साहित्य था। यह मिस्र के साहित्य का सबसे पुराना संग्रह है। सुमेरियाई साहित्य के साथ इसे दुनिया के सबसे पुराने साहित्य माना जाता है।
प्राचीन मिस्र में लेखन - चित्रलिपि और पवित्र दोनों - पहली बार 4 वीं सहस्राब्दी ईसा पूर्व के अंत में पूर्व-राजवंशीय मिस्र के अंतिम चरण के दौरान दिखाई दिया। पुराने साम्राज्य (26वीं शताब्दी ईसा पूर्व से 22वीं शताब्दी ईसा पूर्व) तक, साहित्यिक कार्यों में अंतिम संस्कार संबंधी ग्रंथ, पत्र और पत्र, भजन और कविताएँ, और प्रमुख प्रशासनिक अधिकारियों के करियर का वर्णन करने वाले स्मारक आत्मकथात्मक ग्रंथ शामिल थे। प्रारंभिक मध्य साम्राज्य (21वीं शताब्दी ईसा पूर्व से 17वीं शताब्दी ईसा पूर्व) तक एक कथात्मक मिस्री साहित्य का निर्माण नहीं हुआ था। यह एक ""मीडिया क्रांति"" थी, जो रिचर्ड बी. पार्किंसन के अनुसार, लेखकों के एक बौद्धिक वर्ग के उदय, व्यक्तित्व के बारे में नई सांस्कृतिक संवेदनशीलता, साक्षरता के अभूतपूर्व स्तर और लिखित सामग्रियों तक मुख्यधारा की पहुँच का परिणाम थी। इस प्रकार साहित्य का निर्माण एक कुलीन अभ्यास था, जिस पर सरकारी कार्यालयों और शासक फिरौन के शाही दरबार से जुड़े एक लेखक वर्ग का एकाधिकार था।  हालाँकि, आधुनिक विद्वानों के बीच प्राचीन मिस्र के साहित्य की शाही दरबारों की सामाजिक-राजनीतिक व्यवस्था पर निर्भरता के बारे में पूर्ण सहमति नहीं है।",226,साहित्यिक
कुबेर नाथ राय,"कुबेरनाथ राय (२६ मार्च १९३३ - ५ जून १९९६) हिन्दी ललित निबन्ध परम्परा के महत्वपूर्ण हस्ताक्षर, सांस्कृतिक निबन्धकार और भारतीय आर्ष-चिन्तन के गन्धमादन थे। उनकी गिनती आचार्य हजारीप्रसाद द्विवेदी और विद्यानिवास मिश्र जैसे ख्यातिलब्ध निबन्धकारों के साथ की जाती है।",40,साहित्यिक
योहान वुल्फगांग फान गेटे,"योहान वुल्फगांग फान गेटे (Johann Wolfgang von Goethe) (२८ अगस्त १७४९ - २२ मार्च १८३२) जर्मनी के लेखक, दार्शनिक‎ और विचारक थे। उन्होने कविता, नाटक, धर्म, मानवता और विज्ञान जैसे विविध क्षेत्रों में कार्य किया। उनका लिखा नाटक फ़ाउस्ट (Faust) विश्व साहित्य में उच्च स्थान रखता है। गोथे की दूसरी रचनाओं में ""सोरॉ ऑफ यंग वर्टर"" शामिल है। गोथे जर्मनी के महानतम साहित्यिक हस्तियों में से एक माने जाते हैं, जिन्होंने अठारहवीं और उन्नीसवीं सदी में विमर क्लासिसिज्म (Weimar Classicism) नाम से विख्यात आंदोलन की शुरुआत की। वेमर आंदोलन बोध, संवेदना और रोमांटिज्म का मिलाजुला रूप है।

उन्होने कालिदास के अभिज्ञान शाकुन्तलम् का जर्मन भाषा में अनुवाद किया। गेटे ने अभिज्ञान शाकुन्तलम् के बारे में कहा था-

‘‘यदि तुम युवावस्था के फूल प्रौढ़ावस्था के फल और अन्य ऐसी सामग्रियां एक ही स्थान पर खोजना चाहो जिनसे आत्मा प्रभावित होता हो, तृप्त होता हो और शान्ति पाता हो, अर्थात् यदि तुम स्वर्ग और मर्त्यलोक को एक ही स्थान पर देखना चाहते हो तो मेरे मुख से सहसा एक ही नाम निकल पड़ता है - शाकुन्तलम्, महान कवि कालिदास की एक अमर रचना !’’",182,साहित्यिक
इतालवी साहित्य,"इटली में मध्ययुग में जिस सयम मोंतेकास्सीनो जैसे केंद्रों में लातीनी में अलंकृत शैली में पत्र लिखने, अलंकृत गद्य लिखने (आर्तेस दिक्तांदी, अर्थात् रचनाकला) की शिक्षा दी जा रही थी उस समय विशेष रूप से फ्रांस में तथा इटली में भी नवीन भाषा में कविता की रचना होने लगी थी। अलंकृत लययुक्त मध्ययुगीन लातीनी का प्रयोग धार्मिक क्षेत्र तथा राजदरबारों तक ही सीमित था, किंतु रोमांस बोलियों में रचित कविता लोक में प्रचलित थी। चार्ल्स मान्य तथा आर्थर की वीरगाथाओं को लेकर फ्रांस के दक्षिणी भाग (प्रोवेंसाल) में 12वीं सदी में प्रोवेंसाल बोली में पर्याप्त काव्यरचना हो चुकी थी। प्रोवेंसाल बोली में रचना करनेवाले दरबारी कवि (त्रोवातोरी) एक स्थान से दूसरे स्थान पर आश्रयदाताओं की खोज में घूमा करते थे और दरबारों में अन्य राजाओं का यश, यात्रा के अनुभव, युद्धों के वर्णन, प्रेम की कथाएँ आदि नाना विषयों पर कविताएँ रचकर यश, धन एवं सम्मान की आशा में राजा रईसों के यहाँ उन्हें सुनाया करते थे। इतालवी राजदरबार से संबंध रखनेवाला पहला दरबारी कवि (त्रोवातोरे) रामवाल्दो दे वाकेइरास कहा जा सकता है जो प्रावेंसा (फ्रांस) से आया था। इस प्रकार के कवियों के समान उसकी कविता में भी प्रेम, हर्ष, वसंत तथा हरे भरे खेतों और मैदानों का चित्रण है तथा भाषा मिश्रित है। सावोइया, मोंफेर्रातो, मालास्पीना, एस्ते और रावेन्ना के रईसों के दरबारों में ऐसे कवियों ने आकर आश्रय ग्रहण किया था। इटली के कवियों ने भी प्रावेंसाल शैली में इस प्रकार की काव्यरचना की। सोरदेल्लो दी गोइतो (मृत्यु 1270 ई.), लांफ्रोको क्वीगाला, पेरचेवाल दोरिया जैसे अनेक इतालवी त्रोवातोरी कवि हुए। दी गोइतो का तो दांते ने भी स्मरण किया है। इतालवी काव्य का आरंभिक रूप त्रोवातोरी कवियों की रचनाओं में मिलता है।",275,साहित्यिक
राज कपूर,"राज कपूर (१९२४-१९८८) हिन्दी सिनेमा के प्रसिद्ध अभिनेता, निर्माता एवं निर्देशक थे। नेहरूवादी समाजवाद से प्रेरित अपनी शुरूआती फ़िल्मों से लेकर प्रेम कहानियों को मादक अंदाज से परदे पर पेश करके उन्होंने हिंदी फ़िल्मों के लिए जो रास्ता तय किया, इस पर उनके बाद कई फ़िल्मकार चले। भारत में अपने समय के सबसे बड़े 'शोमैन' थे। सोवियत संघ और मध्य-पूर्व में राज कपूर की लोकप्रियता दंतकथा बन चुकी है। उनकी फ़िल्मों खासकर श्री ४२० में बंबई की जो मूल तस्वीर पेश की गई है, वह फ़िल्म निर्माताओं को अभी भी आकर्षित करती है। राज कपूर की फ़िल्मों की कहानियां आमतौर पर उनके जीवन से जुड़ी होती थीं और अपनी ज्यादातर फ़िल्मों के मुख्य नायक वे खुद होते थे।",118,साहित्यिक
अबुल कलाम कासमी,"अबुल कलाम कासमी (20 दिसंबर 1950 – 8 जुलाई 2021) उर्दू एक भारतीय विद्वान, आलोचक और भाषा के कवि थे जिन्होंने डीन के रूप में कार्य किया। कला संकाय अलीगढ़ मुस्लिम विश्वविद्यालय में। वह ""तहज़ीब-उल-अख़लाक़"" के संपादक थे और उन्होंने ""द क्रिटिसिज़्म ऑफ़ पोएट्री"" जैसी किताबें लिखीं। उन्होंने अनुवाद किया एडवर्ड मॉर्गन फार्स्टर का ""उपन्यास के पहलू"" उर्दू में ""उपन्यास का मज़ा"" के रूप में। उन्हें 2009 में साहित्य अकादमी पुरस्कार और 2013 में गालिब पुरस्कार से सम्मानित किया गया था।
कासमी दारुल उलूम देवबंद, जामिया मिलिया इस्लामिया और अलीगढ़ मुस्लिम विश्वविद्यालय के पूर्व छात्र थे। उन्होंने 1996 और 1999 के बीच अलीगढ़ मुस्लिम विश्वविद्यालय के उर्दू विभाग के प्रमुख प्रोफेसर के रूप में कार्य किया। उन्हें उर्दू आलोचना का एक प्रमुख स्तंभ माना जाता था।",126,साहित्यिक
जयवंत दलवी,"जयवंत दलवी (14 अगस्त 1925 - 16 सितंबर 1994) महाराष्ट्र, भारत के एक प्रमुख समकालीन मराठी लेखक थे, जो मूल रूप से अरावली (जिला) के थे। सिंधुदुर्ग, ताल। महाराष्ट्र में वेंगुरले)। 
उन्होंने मराठी अखबारों प्रभात और लोकमान्य में सहायक संपादक के रूप में काम किया और बाद में यूएसआईएस के साथ काम किया। अन्य भाषाओं में अच्छे अंग्रेजी साहित्य को उपलब्ध कराने के यूएसआईएस के प्रयास के रूप में, दलवी ने ग्रंथों और सक्षम अनुवादकों का चयन किया, और उसी के ऊपर कार्य किया। उन्होंने प्रारंभिक सेवानिवृत्ति ले ली ताकि अपना ध्यान उपन्यास लिखने में केंद्रित कर सके। 
उन्हें अपने नाटकों, और मराठी साहित्यिक व्यक्तित्वों पर एक हास्य स्तंभ के लिए सबसे ज्यादा याद किया जाता है, जिसे उन्होंने ठनठनपाल के छद्म नाम के तहत लिखा था। जयवंत दलवी के प्रसिद्ध मराठी दम्पति साहित्यकार पु ला देशपांडे और सुनीता देशपांडे के साथ लंबे समय से दोस्ताना संबंध थे।",148,साहित्यिक
नर्मद,"नर्मदाशंकर लालशंकर दवे (गुजराती : નર્મદાશંકર લાલશંકર દવે) (24 अगस्त 1833 – 26 फ़रवरी 1886), गुजराती के कवि विद्वान एवं महान वक्ता थे। वे नर्मद के नाम से प्रसिद्ध हैं। उन्होने ही १८८० के दशक में सबसे पहले हिन्दी को भारत की राष्ट्रभाषा बनाने का विचार रखा था।
गुजराती साहित्य के आधुनिक युग का समारंभ कवि नर्मदाशंकर 'नर्मद' (१८३३-१८८६ ई.) से होता है। वे युगप्रवर्त्तक साहित्यकार थे। जिस प्रकार हिंदी साहित्य में आधुनिक काल के आरंभिक अंश को 'भारतेंदु युग'की संज्ञा दी जाती है, उसी प्रकार गुजराती में नवीन चेतना के प्रथम कालखंड को 'नर्मद युग' कहा जाता है। हरिश्चंद्र की तरह ही उनकी प्रतिभा भी सर्वतोमुखी थी। उन्होंने गुजराती साहित्य को गद्य, पद्य सभी दिशाओं में समृद्धि प्रदान की, किंतु काव्य के क्षेत्र में उनका स्थान विशेष है। लगभग सभी प्रचलित विषयों पर उन्होंने काव्यरचना की। महाकाव्य और महाछंदों के स्वप्नदर्शी कवि नर्मद का व्यक्तित्व गुजराती साहित्य में अद्वितीय है। गुजराती के प्रख्यात साहित्यकार मुंशी ने उन्हें 'अर्वाचीनों में आद्य' कहा है।",163,साहित्यिक
वर्तमान साहित्‍य,"वर्तमान साहित्‍य हिन्दी की एक पत्रिका है। यह 'साहित्य, कला और सोच की पत्रिका' (मासिक) के रूप में प्रकाशित होती रही है। कुछ समय के लिए यह पत्रिका त्रैमासिक भी हुई थी। 'वर्तमान साहित्‍य' ने तीन दशक से अधिक समय तक एक सफल पत्रिका के रूप में प्रकाशित होते रहने की महत्त्वपूर्ण उपलब्धि हासिल की है।",56,साहित्यिक
जगदीशचंद्र माथुर,"वर्तमान लेख जगदीशचन्द्र से से अलग है। ये भी एक हिन्दी साहित्यकार थे।

जगदीशचन्द्र माथुर (जन्म १६ जुलाई, १९१७ - १९७८) हिंदी के लेखक एवं नाटककार थे। वे उन साहित्यकारों में से हैं जिन्होंने आकाशवाणी में काम करते हुए हिन्दी की लोकप्रयता के विकास में महत्वपूर्ण योगदान किया। रंगमंच के निर्माण, निर्देशन, अभिनय, संकेत आदि के सम्बन्ध में इनको विशेष सफलता मिली है। 
परिवर्तन और राष्ट्र निर्माण के ऐसे ऐतिहासिक समय में जगदीशचंद्र माथुर, आईसीएस, ऑल इंडिया रेडियो के डायरेक्टर जनरल थे। उन्होंने ही 'एआईआर' का नामकरण आकाशवाणी किया था। टेलीविज़न उन्हीं के जमाने में वर्ष १९५९ में शुरू हुआ था। हिंदी और भारतीय भाषाओं के तमाम बड़े लेखकों को वे ही रेडियो में लेकर आए थे। सुमित्रानंदन पंत से लेकर दिनकर और बालकृष्ण शर्मा नवीन जैसे दिग्गज साहित्यकारों के साथ उन्होंने हिंदी के माध्यम से सांस्कृतिक पुनर्जागरण का सूचना संचार तंत्र विकसित और स्थापित किया था।",147,साहित्यिक
हिन्दी पत्रकारिता,"हिन्दी पत्रकारिता की कहानी भारतीय राष्ट्रीयता की कहानी है। हिन्दी पत्रकारिता के आदि उन्नायक जातीय चेतना, युगबोध और अपने महत् दायित्व के प्रति पूर्ण सचेत थे। कदाचित् इसलिए विदेशी सरकार की दमन-नीति का उन्हें शिकार होना पड़ा था, उसके नृशंस व्यवहार की यातना झेलनी पड़ी थी। उन्नीसवीं शताब्दी में हिन्दी गद्य-निर्माण की चेष्टा और हिन्दी-प्रचार आन्दोलन अत्यन्त प्रतिकूल परिस्थितियों में भयंकर कठिनाइयों का सामना करते हुए भी कितना तेज और पुष्ट था इसका साक्ष्य ‘भारतमित्र’ (सन् 1878 ई, में) ‘सार सुधानिधि’ (सन् 1879 ई.) और ‘उचित वक्ता’ (सन् 1880 ई.) के जीर्ण पृष्ठों पर मुखर है।
भारत में प्रकाशित होने वाला पहला हिंदी भाषा का अखबार, उदंत मार्तंड (द राइजिंग सन), 30 मई 1826 को शुरू हुआ। इस दिन को ""हिंदी पत्रकारिता दिवस""  के रूप में मनाया जाता है, क्योंकि इसने हिंदी भाषा में पत्रकारिता की शुरुआत को चिह्नित किया था।
वर्तमान में हिन्दी पत्रकारिता ने अंग्रेजी पत्रकारिता के दबदबे को खत्म कर दिया है। पहले देश-विदेश में अंग्रेजी पत्रकारिता का दबदबा था लेकिन आज हिन्दी भाषा का झण्डा चहुंदिश लहरा रहा है। ३० मई को 'हिन्दी पत्रकारिता दिवस' के रूप में मनाया जाता है।नhttps://chat.whatsapp.com/IgY41UyKvVBKQxdd2xnHfo",185,साहित्यिक
नरेन्द्र कोहली,"डॉ॰ नरेन्द्र कोहली (जन्म ६ जनवरी १९४०, निधन १७ अप्रैल २०२१, चैत्र शुक्ल पंचमी, नवरात्रि) प्रसिद्ध हिन्दी साहित्यकार हैं। उन्होंने साहित्य के सभी प्रमुख विधाओं (यथा उपन्यास, व्यंग्य, नाटक, कहानी) एवं गौण विधाओं (यथा संस्मरण, निबंध, पत्र आदि) और आलोचनात्मक साहित्य में अपनी लेखनी चलाई है। उन्होंने शताधिक श्रेष्ठ ग्रंथों का सृजन किया है। हिन्दी साहित्य में 'महाकाव्यात्मक उपन्यास' की विधा को प्रारम्भ करने का श्रेय उनको ही जाता है। पौराणिक एवं ऐतिहासिक चरित्रों की गुत्थियों को सुलझाते हुए उनके माध्यम से आधुनिक सामाज की समस्याओं एवं उनके समाधान को समाज के समक्ष प्रस्तुत करना कोहली की अन्यतम विशेषता है। कोहलीजी सांस्कृतिक राष्ट्रवादी साहित्यकार हैं, जिन्होंने अपनी रचनाओं के माध्यम से भारतीय जीवन-शैली एवं दर्शन का सम्यक् परिचय करवाया है। 
जनवरी, २०१७ में उन्हें पद्मश्री से सम्मानित किया गया। मरणोपरांत, कोहली जी की जयंती, ६ जनवरी को हिन्दी साहित्य जगत में 'साहित्यकार दिवस' के रूप में स्थापित कर, २०२३ में पहली बार मनाया गया।",154,साहित्यिक
कन्नड़ साहित्य,"कन्नड साहित्य का इतिहास लगभग डेढ़ हजार वर्ष पुराना है। कुछ साहित्यिक कृतियाँ जो ९वीं शताब्दी में रची गयीं थीं, अब भी सुरक्षित हैं। कन्नड साहित्य को मुख्यतः तीन साहित्यिक कालों में बांटा जाता है- प्राचीन काल (450–1200 CE), मध्यकाल (1200–1700 CE) तथा आधुनिक काल (1700 से अब तक)। कन्नड साहित्य की एक विशेष बात यह है कि इसमें जैन, वीरशैव और वैष्णव तीनों सम्रदायों ने साहित्य रचना की जिससे मध्यकाल में तीन स्पष्ट धाराएँ दिखतीं हैं। यद्यपि १८वीं शताब्दी से पूर्व का अधिकांश साहित्य धार्मिक था, किन्तु कुछ असाम्प्रदायिक साहित्य भी रचा गया।",94,साहित्यिक
रामदरश मिश्र,"डॉ॰ रामदरश मिश्र (जन्म: १५ अगस्त, १९२४) हिन्दी के प्रतिष्ठित साहित्यकार हैं। ये जितने समर्थ कवि हैं उतने ही समर्थ उपन्यासकार और कहानीकार भी। इनकी लंबी साहित्य-यात्रा समय के कई मोड़ों से गुजरी है और नित्य नूतनता की छवि को प्राप्त होती गई है। ये किसी वाद के कृत्रिम दबाव में नहीं आये बल्कि उन्होंने अपनी वस्तु और शिल्प दोनों को सहज ही परिवर्तित होने दिया। अपने परिवेशगत अनुभवों एवं सोच को सृजन में उतारते हुए, उन्होंने गाँव की मिट्टी, सादगी और मूल्यधर्मिता को अपनी रचनाओं में व्याप्त होने दिया जो उनके व्यक्तित्व की पहचान भी है। गीत, नई कविता, छोटी कविता, लंबी कविता यानी कि कविता की कई शैलियों में उनकी सर्जनात्मक प्रतिभा ने अपनी प्रभावशाली अभिव्यक्ति के साथ-साथ गजल में भी उन्होंने अपनी सार्थक उपस्थिति रेखांकित की। इसके अतिरक्त उपन्यास, कहानी, संस्मरण, यात्रावृत्तांत, डायरी, निबंध आदि सभी विधाओं में उनका साहित्यिक योगदान बहुमूल्य है।",146,साहित्यिक
भारतीय साहित्य,"भारतीय साहित्य से तात्पर्य सन् 1947 के पहले तक भारतीय उपमहाद्वीप एवं तत्पश्चात् भारत गणराज्य में निर्मित वाचिक और लिखित साहित्य से है। विश्व का सबसे पुराना वाचिक साहित्य आदिवासी भाषाओं में मिलता है। इस दृष्टि से आदिवासी साहित्य सभी साहित्य का मूल स्रोत है। 
भारतीय गणराज्य में 22 आधिकारिक मान्यता प्राप्त भाषाएँ है। वर्तमान समय में भारत में मुख्यतः दो साहित्यिक पुरस्कार प्रदान किए जाते हैं, साहित्य अकादमी पुरस्कार तथा ज्ञानपीठ पुरस्कार। हिन्दी तथा कन्नड भाषाओं को आठ-आठ ज्ञानपीठ पुरस्कार प्रदान किए गये हैं। बांग्ला और मलयालम को पाँच-पाँच, उड़िया को चार; गुजराती, मराठी, तेलुगु और उर्दू को तीन-तीन, तथा असमिया, तमिल को दो-दो और संस्कृत को एक ज्ञानपीठ पुरस्कार दिया गया है।",114,साहित्यिक
मानवाधिकारों की सार्वभौम घोषणा,"संयुक्त राष्ट्र के चार्टर में यह कथन था कि संयुक्त राष्ट्र के लोग यह विश्वास करते हैं कि कुछ ऐसे मानवाधिकार हैं जो कभी छीने नहीं जा सकते; मानव की गरिमा है और स्त्री-पुरुष के समान अधिकार हैं। इस घोषणा के परिणामस्वरूप संयुक्त राष्ट्र संघ ने 10 दिसम्बर 1948 को मानवाधिकार की सार्वभौमिक घोषणा अंगीकार की।
इस घोषणा से राष्ट्रों को प्रेरणा और मार्गदर्शन प्राप्त हुआ और वे इन अधिकारों को अपने संविधान या अधिनियमों के द्वारा मान्यता देने और क्रियान्वित करने के लिए अग्रसर हुए। राज्यों ने उन्हें अपनी विधि में प्रवर्तनीय अधिकार का दर्जा दिया।
10 दिसम्बर 1948 को संयुक्त राष्ट्र संघ की समान्य सभा ने मानव अधिकारों की सार्वभौम घोषणा को स्वीकृत और घोषित किया। इसका पूर्ण पाठ आगे के पृष्ठों में दिया गया है। इस ऐतिहासिक कार्य के बाद ही सभा ने सभी सदस्य देशों से पुनरावेदन किया कि वे इस घोषणा का प्रचार करें और देशों अथवा प्रदेशों की राजनैतिक स्थिति पर आधारित भेदभाव का विचार किये बिना, विशेषतः विद्यालयों और अन्य शिक्षा संस्थाओं में, इसके प्रचार, प्रदर्शन, पठन और व्याख्या का प्रबन्ध करें। 
इसी घोषणा का सरकारी पाठ संयुक्त राष्ट्रों की इन पाँच भाषाओं में प्राप्य है: अंग्रेजी, चीनी, फ़्रांसीसी, रूसी और स्पेनी। अनुवाद का जो पाठ यहाँ दिया गया है, वह भारत सरकार द्वारा स्वीकृत है।",213,साहित्यिक
किशोरीदास वाजपेयी,"आचार्य किशोरीदास वाजपेयी (१८९८ - १९८१) हिन्दी के साहित्यकार एवं सुप्रसिद्ध व्याकरणाचार्य थे। हिन्दी की खड़ी बोली के व्याकरण की निर्मिति में पूर्ववर्ती भाषाओं के व्याकरणाचार्यो द्वारा निर्धारित नियमों और मान्यताओं का उदारतापूर्वक उपयोग करके इसके मानक स्वरूप को वैज्ञानिक दृष्टि से सम्पन्न करने का गुरुतर दायित्व पं॰ किशोरीदास वाजपेयी ने निभाया। इसीलिए उन्हें 'हिन्दी का पाणिनी' कहा जाता है।  अपनी तेजस्विता व प्रतिभा से उन्होंने साहित्यजगत को आलोकित किया और एक महान भाषा के रूपाकार को निर्धारित किया।  उन्होंने नागरी प्रचारिणी सभा के कोश विभाग में भी कार्य किया। 
आचार्य किशोरीदास बाजपेयी ने हिन्दी को परिष्कृत रूप प्रदान करने में अत्यन्त महत्वपूर्ण भूमिका निभायी है। इनसे पूर्व खड़ी बोली हिन्दी का प्रचलन तो हो चुका था पर उसका कोई व्यवस्थित व्याकरण नहीं था। अतः आपने अपने अथक प्रयास एवं ईमानदारी से भाषा का परिष्कार करते हुए व्याकरण का एक सुव्यवस्थित रूप निर्धारित कर भाषा का परिष्कार तो किया ही साथ ही नये मानदण्ड भी स्थापित किये। स्वाभाविक है भाषा को एक नया स्वरूप मिला। अतः हिन्दी क्षेत्र में आपको ""पाणिनि' संज्ञा से अभिहित किया जाने लगा।",177,साहित्यिक
प्रेम शंकर गुप्त,"न्यायमूर्ति श्री प्रेम शंकर गुप्त हिन्दी में निर्णय देने का प्रशंसनीय कार्य किया और इसके चलते बहुत प्रसिद्ध हुए। वे उच्च न्यायालय के अधिवक्ता, न्यायाधीश एवं हिन्दी के प्रबल पक्षधर व मनीषी के रूप में जाने जाते हैं। हिन्दी, अन्य भारतीय भाषायें व साहित्य उनके हृदय की धड़कन है। राष्ट्र भक्ती उनके सांस्कृतिक व्यक्तित्व को एक मुखर तेजस्विता प्रदान करती है और राष्ट्रभाषा के लिए उनकी प्रतिबद्धता उनके व्यक्तित्व को विशेष रूप से परिभाषित करती है।
न्यायमूर्ति प्रेम शंकर गुप्त इलाहाबाद विश्वविद्यालय से विधि स्नातक हैं। न्यायाधीश नियुक्त होने से पूर्व उन्होंने भारत के राज्य और केंद्र सरकारों में अधिवक्ता के रूप में काम किया। 1977 में उन्हें इलाहाबाद उच्च न्यायालय का स्थायी न्यायाधीश नियुक्त किया गया। उन्होंने तभी से न्यायाधीश के रूप में राजभाषा हिंदी में अपने निर्णय देना प्रारंभ किया था और अपने लगभग 15 वर्ष के कार्यकाल में उन्होंने लगभग 4000 निर्णय हिंदी भाषा में दिए। उन्हें उनके सराहनीय कार्यों के लिए अनेक अवसरों पर सम्मानित किया गया।",161,साहित्यिक
गिरीश कर्नाड,"गिरीश कार्नाड ( १९३८-१० जून २०१९,माथेरान, महाराष्ट्र)  भारत के जाने माने समकालीन लेखक, अभिनेता, फ़िल्म निर्देशक और नाटककार थे। कन्नड़ और अंग्रेजी भाषा दोनों में इनकी लेखनी समानाधिकार से चलती थी। 1998 में ज्ञानपीठ सहित पद्मश्री व पद्मभूषण जैसे कई प्रतिष्ठित पुरस्कारों के विजेता कर्नाड द्वारा रचित तुगलक, हयवदन, तलेदंड (रक्तकल्याण), नागमंडल व ययाति जैसे नाटक अत्यंत लोकप्रिय हुए और भारत की अनेक भाषाओं में इनका अनुवाद व मंचन हुआ है। प्रमुख भारतीय निर्देशकों - इब्राहीम अलकाजी, प्रसन्ना, अरविन्द गौड़ और ब॰ व॰ कारन्त ने इनका अलग- अलग तरीके से प्रभावी व यादगार निर्देशन किया हैं।",96,साहित्यिक
महीप सिंह,"डॉ महीप सिंह (15 अगस्त, 1930 - 24 नवम्बर, 2015) हिन्दी के प्रसिद्ध लेखक, स्तम्भकार और पत्रकार थे। उन्हें २००९ का भारत भारती सम्मान प्रदान किया गया था। वह विभिन्न पत्र-पत्रिकाओं में राष्ट्रीय मसलों पर लेख भी लिखते थे। उन्होंने करीब 125 कहानियां और कई उपन्यास भी लिखे थे। वे दिल्ली विश्वविद्यालय में हिन्दी के प्राध्यापक रहे। उन्हें ६० के दशक में हिन्दी साहित्य जगत में संचेतन कहानी के आन्दोलन की शुरुआत करने के लिए जाना जाता है।",78,साहित्यिक
वैरामुत्तु,"वैरमुत्तु रामस्वामी (तमिल: வைரமுத்து) (जन्म: जुलाई 13 1953) तमिल के नामी सुकवि, गीतकार और उपन्यासकार हैं जो तमिल फिल्म उद्योग में भी काम करते हैं और तमिल साहित्य जगत में एक प्रमुख हस्ती हैं। चेन्नई के पच्चय्यप्पा कॉलेज से स्नातकोत्तर पदवी लेके उन्होंने एक अनुवादक के रूप में काम शुरू किया, जबकि वे एक प्रकाशित, प्रशस्त कवि भी थे। उन्होंने भारतीराजा द्वारा निर्देशित फिल्म निलल्गल् (छायाएं) के साथ वर्ष १९८० में तमिल फिल्म उद्योग में प्रवेश किया। अपने ४० साल के सिनिमा उद्योग में उन्होंने ७५०० से अधिक गीत और कविताएँ  लिखी हैं जो बहुत लोकप्रिय हुई हैं। उन्हें सात राष्ट्रीय पुरस्कार दिए गए हैं जो किसी भी भारतीय गीतकार के लिए सबसे अधिक हैं। अपने प्रचुर साहित्यिक संरचना  के लिए उन्हें पद्म श्री, पद्म भूषण और देश-विदेश के संस्थानों के साहित्य अकादमी पुरस्कार से भी सम्मानित किया गया है।",140,साहित्यिक
गुरु नानक,"नानक (पंजाबी:ਨਾਨਕ) (कार्तिक पूर्णिमा 1469 – 22 सितंबर 1539) सिखों के प्रथम  (आदि ) गुरु हैं। इनके अनुयायी इन्हें नानक,  नानक देव जी, बाबा नानक और नानकशाह नामों से सम्बोधित करते हैं। नानक अपने व्यक्तित्व में दार्शनिक, योगी, गृहस्थ, धर्मसुधारक, समाजसुधारक, कवि, देशभक्त और विश्वबन्धु - सभी के गुण समेटे हुए थे। इनका जन्म स्थान गुरुद्वारा ननकाना साहिब पाकिस्तान में और समाधि स्थल करतारपुर साहिब पाकिस्तान में स्थित है।",69,साहित्यिक
लीलावती मुन्शी,लीलावती मुंशी जैन एक भारतीय राजनीतिज्ञ और गुजराती निबंधकार थे। वह 1937 से 1946 तक बॉम्बे लेजिस्लेटिव असेंबली की सदस्य थीं और 1952 से 1958 तक भारतीय राष्ट्रीय कांग्रेस की सदस्य के तौर पर राज्य सभा की सदस्य रहीं। उन्होने निबंध और रेखाचित्र लिखे।,44,साहित्यिक
अखंड ज्योति,"अखण्ड ज्योति, भारत की सात से अधिक भाषाओं में प्रकाशित एक मासिक पत्रिका है जो प्रेरणाप्रद, आध्यात्मिक एवम् सामाजिक विषयों पर विभिन्न समसामयिक लेखों के साथ-साथ जीवन के प्रत्येक विषय से सम्बन्धित समस्या के समाधानों की ओर प्रेरित तथा मार्गदर्शित करती है। अखंड ज्योति संस्थान द्वारा इसे 1938 में शुरू किया गया था। 1950 से ये बिना रुके मथुरा से प्रकाशित हो रही अखिल विश्व गायत्री परिवार के संस्थापक, महान कर्मयोगी पं श्रीराम शर्मा आचार्य इस पत्रिका के संस्थापक हैं। यह व्यापक रूप से सामाजिक मुद्दों, व्यक्तित्व विकास और वैज्ञानिक आध्यात्मिकता को कवर करता है।
यह अखिल विश्व गायत्री परिवार की मुख्य पत्रिका है। 
पत्रिका का उद्घाटन अंक वसंत पंचमी जनवरी 1938 को प्रकाशित किया गया था। आगरा के एक छोटे से परिसर के साथ हिंदी में पत्रिका शुरू की गई थी। द्वितीय विश्व युद्ध के कारण कच्चे माल की अनुपलब्धता के कारण प्रकाशन को जल्द ही रोकना पड़ा। जनवरी 1940 में 500 प्रतियों के साथ प्रकाशन फिर से शुरू हुआ। 1941 में यह मथुरा में स्थानांतरित हो गया। तब से आज तक यह बिना किसी रुकावट के जारी है। पत्रिका अब 7 से अधिक भाषाओं में प्रकाशित होती है। प्रकाशकों का दावा है कि इसका प्रचलन 15 लाख से अधिक है।
पत्रिका के पहले संपादक, पं. श्रीराम शर्मा आचार्य, भारतीय स्वतंत्रता संग्राम के एक सेनानी और सक्रिय पत्रकार थे। उन्होंने हिंदी दैनिक 'सैनिक' में श्री कृष्णदत्त पालीवाल की सहायता की थी, जहाँ वे दैनिक कॉलम 'मत्त प्रलाप' लिखते थे। उन्होंने प्राचीन हिंदू धर्मग्रंथों के भाष्य सहित तीन हजार दो सौ से अधिक पुस्तकें लिखी हैं। 1990 में, अखिल विश्व गायत्री परिवार की सह-संस्थापक श्रीमती भगवती देवी शर्मा ने संपादन का कार्य संभाला। 
प्रणव पंड्या, निदेशक, ब्रह्मवर्चस शोध संस्थान 1994 में इस पत्रिका के मुख्य संपादक बने और अभी भी सेवारत हैं।",292,साहित्यिक
प्रेमचंद,"धनपत राय श्रीवास्तव ( ३१ जुलाई १८८० – ८ अक्टूबर १९३६) जो प्रेमचंद नाम से जाने जाते हैं, वो हिन्दी और उर्दू के सर्वाधिक लोकप्रिय उपन्यासकार, कहानीकार एवं विचारक थे। उन्होंने सेवासदन, प्रेमाश्रम, रंगभूमि, निर्मला, गबन, कर्मभूमि, गोदान आदि लगभग डेढ़ दर्जन उपन्यास तथा कफन, पूस की रात, पंच परमेश्वर, बड़े घर की बेटी, बूढ़ी काकी, दो बैलों की कथा आदि तीन सौ से अधिक कहानियाँ लिखीं। उनमें से अधिकांश हिन्दी तथा उर्दू दोनों भाषाओं में प्रकाशित हुईं। उन्होंने अपने दौर की सभी प्रमुख उर्दू और हिन्दी पत्रिकाओं जमाना, सरस्वती, माधुरी, मर्यादा, चाँद, सुधा आदि में लिखा। उन्होंने हिन्दी समाचार पत्र जागरण तथा साहित्यिक पत्रिका हंस का संपादन और प्रकाशन भी किया। इसके लिए उन्होंने सरस्वती प्रेस खरीदा जो बाद में घाटे में रहा और बन्द करना पड़ा। प्रेमचंद फिल्मों की पटकथा लिखने मुंबई आए और लगभग तीन वर्ष तक रहे। जीवन के अंतिम दिनों तक वे साहित्य सृजन में लगे रहे। महाजनी सभ्यता उनका अंतिम निबन्ध, साहित्य का उद्देश्य अन्तिम व्याख्यान, कफन अन्तिम कहानी, गोदान अन्तिम पूर्ण उपन्यास तथा मंगलसूत्र अन्तिम अपूर्ण उपन्यास माना जाता है।
१९०६ से १०३६ के बीच लिखा गया प्रेमचंद का साहित्य इन तीस वर्षों का सामाजिक सांस्कृतिक दस्तावेज है। इसमें उस दौर के समाजसुधार आन्दोलनों, स्वाधीनता संग्राम तथा प्रगतिवादी आन्दोलनों के सामाजिक प्रभावों का स्पष्ट चित्रण है। उनमें दहेज, अनमेल विवाह, पराधीनता, लगान, छूआछूत, जाति भेद, विधवा विवाह, आधुनिकता, स्त्री-पुरुष समानता, आदि उस दौर की सभी प्रमुख समस्याओं का चित्रण मिलता है। आदर्शोन्मुख यथार्थवाद उनके साहित्य की मुख्य विशेषता है। हिन्दी कहानी तथा उपन्यास के क्षेत्र में १९१८ से १९३६  तक के कालखण्ड को 'प्रेमचंद युग' या 'प्रेमचन्द युग' कहा जाता है।",268,साहित्यिक
श्रीनारायण चतुर्वेदी,"पं॰ श्रीनारायण चतुर्वेदी (१८९५ -- १८ अगस्त १९९० ) हिन्दी के साहित्यकार, प्रचारक, सर्जक तथा पत्रकार थे जो आजीवन हिन्दी के लिये समर्पित रहे। वे सरस्वती पत्रिका के सम्पादक रहे। उन्होने राष्ट्र को हिन्दीमय बनाने के लिये जनता में भाषा की जीवन्त चेतना को उकसाया। अपनी अमूल्य हिन्दी सेवा द्वारा उन्होने भारतरत्न मदन मोहन मालवीय तथा पुरुषोत्तम दास टंडन की योजनाओं और लक्ष्यों को आगे बढ़ाया।",66,साहित्यिक
हिंदी साहित्य ज्ञानकोश,"हिंदी साहित्य ज्ञानकोश हिन्दी साहित्य एवं उससे सम्बन्धित विविध विषयों का विश्वकोश (encyclopedia) है। सात भागों में प्रकाशित इस कोश के प्रधान सम्पादक शम्भुनाथ हैं। इस ज्ञानकोश का प्रकाशन सन् 2019 में भारतीय भाषा परिषद, कोलकाता के द्वारा हुआ है।",40,साहित्यिक
असमिया साहित्य,"यद्यपि असमिया भाषा की उत्पत्ति १७वीं शताब्दी से मानी जाती है किंतु साहित्यिक अभिरुचियों का प्रदर्शन १३वीं शताब्दी में कंदलि के द्रोण पर्व (महाभारत) तथा कंदलि के रामायण से प्रारंभ हुआ। वैष्णवी आंदोलन ने प्रांतीय साहित्य को बल दिया। शंकर देव (१४४९-१५६८) ने अपनी लंबी जीवन-यात्रा में इस आंदोलन को स्वरचित काव्य, नाट्य व गीतों से जीवित रखा।
असमिया के शिष्ट और लिखित साहित्य का इतिहास पाँच कालों में विभक्त किया जाता है: 

(१) वैष्णवपूर्वकाल : 1200-1449 ई.
(2) वैष्णवकाल : 1449-1650 ई.
(3) गद्य, बुरंजी काल : 1650-1926 ई.
(4) आधुनिक काल : 1926-1947 ई.
(5) स्वाधीनतोत्तर काल : 1947 ई.",102,साहित्यिक
गुजराती साहित्य,"गुजराती भाषा आधुनिक भारतीय आर्य भाषाओं में से एक है और इसका विकास शौरसेनी प्राकृत के परवर्ती रूप 'नागर अपभ्रंश' से हुआ है। गुजराती भाषा का क्षेत्र गुजरात, सौराष्ट्र और कच्छ के अतिरिक्त महाराष्ट्र का सीमावर्ती प्रदेश तथा राजस्थान का दक्षिण पश्चिमी भाग भी है। सौराष्ट्री तथा कच्छी इसकी अन्य प्रमुख बोलियाँ हैं। हेमचंद्र सूरि ने अपने ग्रंथों में जिस अपभ्रंश का संकेत किया है, उसका परवर्ती रूप 'गुर्जर अपभ्रंश' के नाम से प्रसिद्ध है और इसमें अनेक साहित्यिक कृतियाँ मिलती हैं। इस अपभ्रंश का क्षेत्र मूलत: गुजरात और पश्चिमी राजस्थान था और इस दृष्टि से पश्चिमी राजस्थानी अथवा मारवाड़ी, गुजराती भाषा से घनिष्ठतया संबद्ध है। 
गुजराती साहित्य में दो युग माने जाते हैं-

मध्यकालीन युग
अर्वाचीन युग",118,साहित्यिक
राजस्थान साहित्य अकादमी,"राजस्थान साहित्य अकादमी की स्थापना 28 जनवरी 1958 ई. राज्य सरकार द्वारा राज्य में साहित्य के विकास, प्रोत्साहन व प्रचार-प्रसार के उद्धेश्य से एक शासकीय इकाई के रूप में की गई और 8 नवम्बर 1962 को इसे स्वायत्तता प्रदान की गई। तब से यह यह संस्थान अपने संविधान के अनुसार राजस्थान में साहित्य की प्रोन्नति तथा साहित्यिक संचेतना के प्रचार-प्रसार के लिए सतत् सक्रिय है। राजस्थान में सृजित साहित्य और यहां के साहित्यकारों की हिन्दी साहित्य के राष्ट्रीय फलक पर विशिष्ट पहचान स्थापित हुई है।
अकादमी की स्वीकृत और अधिकृत योजनाओं की स्पष्टतः कुछ आधारभूत विशेषताएं हैं। अकादमी में रचनाधर्मियों की वाणी और विचार सृजन की स्वतंत्रता को पूरी तरह से संरक्षित और प्रोत्साहित किया गया है। अकादमी किसी भी प्रकार के वादों, घेरों, सम्प्रदायों और राजनीतिक दलबन्दियों से परे है। अकादमी को प्रारम्भ से ही उसका स्वरूप और व्यक्तित्व प्रदान किया गया है और इसका ध्येय, वाक्य और मुद्रा स्वीकृत है।
वर्तमान में अर्थात जून 2024 तक राज्य सरकार ने अकादमी का पुनर्गठन नहीं किया है और  आज भी इसका कोई नामांकित अध्यक्ष या संचालक मंडल नहीं है |",180,साहित्यिक
अदा जाफ़री,"अदा जाफ़री एक पाकिस्तानी लेखिका और कवयित्री थीं। यह पहली मुख्य रूप से उर्दू में कविता लिखने वाली महिला बनी। इनकी कहानी के लिए कई पुरस्कार भी मिल चुके हैं।    कवयित्री होने के साथ-साथ वे एक लेखिका भी थी और समकालीन उर्दू साहित्य में उनका विशिष्ट स्थान है।<  कवयित्री हो साहित्य की दिशा में उनके योगदान के लिय पाकिस्तान राईटर्स गिल्ड, पाकिस्तान सरकार और उत्तरी अमेरिका और यूरोप के साहित्यिक समाजों ने उन्हें पुरस्कार देकर सम्मानित किया था।",78,साहित्यिक
नागार्जुन,"नागार्जुन (30 जून 1911- 5 नवम्बर 1998) हिन्दी और मैथिली के अप्रतिम लेखक और कवि थे। अनेक भाषाओं के ज्ञाता तथा प्रगतिशील विचारधारा के साहित्यकार नागार्जुन ने हिन्दी के अतिरिक्त मैथिली संस्कृत एवं बाङ्ला में मौलिक रचनाएँ भी कीं तथा संस्कृत, मैथिली एवं बाङ्ला से अनुवाद कार्य भी किया। साहित्य अकादमी पुरस्कार से सम्मानित नागार्जुन ने मैथिली में यात्री उपनाम से लिखा तथा यह उपनाम उनके मूल नाम वैद्यनाथ मिश्र के साथ मिलकर एकमेक हो गया।",76,साहित्यिक
नंददुलारे वाजपेयी,"नन्ददुलारे वाजपेयी (4 सितम्बर 1906 - 21 अगस्त, 1967 उज्जैन) हिन्दी के साहित्यकार, पत्रकार, सम्पादक, आलोचक और अंत में प्रशासक भी रहे। इनको छायावादी कविता के शीर्षस्थ आलोचक के रूप में मान्यता प्राप्त है। हिंदी साहित्य: बींसवीं शताब्दी, जयशंकर प्रसाद, प्रेमचन्द : साहित्यिक विवेचन, आधुनिक साहित्य, नया साहित्य: नये प्रश्न आदि इनकी प्रमुख आलोचना पुस्तकें हैं। वे शुक्लोत्तर युग के प्रख्यात समालोचक थे।",63,साहित्यिक
पद्मनाथ गोहाइ बरुवा,"पद्मनाथ गोहाइं बरुवा ( असमिया: পদ্মনাথ গোহাঞি বৰুৱা / पद्मनाथ गोहाञि बरुवा ; 1871-1946) आसम साहित्य सभा के प्रथम अध्यक्ष थे। वे आधुनिक असमिया साहित्य के आरम्भिक काल के प्रमुख साहित्यकार थे। वह एक उपन्यासकार, कवि, उत्कृष्ट नाटककार, विश्लेषक और एक विचारोत्तेजक लेखक थे। उनके मर्मस्पर्शी व्यक्तित्व और गहन ज्ञान को देखते हुए, उन्हें असमिया साहित्य का ""पितामह"" माना जाता है। ब्रिटिश सरकार ने असमिया साहित्य और समाज में उनके उत्कृष्ट योगदान के लिए उन्हें रायबहादुर की उपाधि दी, जो कि असमिया व्यक्ति को पहली बार दिया गया एक दुर्लभ सम्मान था। वे असम के पहले साहित्यिक पेंशन-धारी भी थे।",100,साहित्यिक
ठाकुर जगन्मोहन सिंह,"ठाकुर जगन्मोहन सिंह (१८५७ विजयराघवगढ़ -- ४ मार्च १८९९ सुहागपुर) हिन्दी के भारतेन्दुयुगीन कवि, आलोचक और उपन्यासकार तथा जगन्मोहन मण्डल के संस्थापक थे। छत्तीसगढ़ में ठाकुर जगमोहनसिंह का हिन्दी का साहित्यिक वातावरण बनाने में महत्वपूर्ण योगदान था। उन्होंने सन् 1880 से 1882 तक धमतरी में और सन् 1882 से 1887 तक शिवरीनारायण में तहसीलदार और मजिस्ट्रेट के रूप में कार्य किया। यही नहीं, छत्तीसगढ़ के बिखरे साहित्यकारों को जगन्मोहन मंडल बनाकर एक सूत्र में पिरोया और उन्हें लेखन की सही दिशा भी दी।",83,साहित्यिक
अरबी साहित्य,"अरबी साहित्य की सर्वप्रथम विशेषता उसकी चिरकालिकता है। उसने अपने दीर्घ जीवन में विभिन्न प्रकार के उतार-चढ़ाव देखे और उन्नति एवं अवनति की विभिन्न अवस्थाओं का अनुभव किया, तथापि इस बीच शृंखालाएँ अविच्छिन्न तथा परस्पर संबद्ध रहीं और उसकी शक्ति एवं सामर्थ्य में अभी तक कोई अंतर नहीं आया।",49,साहित्यिक
जगमोहन सिंह,"ठाकुर जगमोहन सिंह (१८५७ - १८९९) हिन्दी के भारतेन्दुयुगीन कवि, आलोचक और उपन्यासकार थे। उन्होंने सन् 1880 से 1882 तक धमतरी में और सन् 1882 से 1887 तक शिवरीनारायण में तहसीलदार और मजिस्ट्रेट के रूप में कार्य किया। छत्तीसगढ़ के बिखरे साहित्यकारों को जगन्मोहन मंडल बनाकर एक सूत्र में पिरोया और उन्हें लेखन की सही दिशा भी दी। जगन्मोहन मंडल काशी के भारतेन्दु मंडल की तर्ज में बनी एक साहित्यिक संस्था थी।
हिंदी के अतिरिक्त संस्कृत और अंग्रेजी साहित्य की उन्हें अच्छी जानकारी थी। ठाकुर साहब मूलत: कवि ही थे। उन्होंने अपनी रचनाओं द्वारा नई और पुरानी दोनों प्रकार की काव्यप्रवृत्तियों का पोषण किया।",104,साहित्यिक
भारतीय प्रौद्योगिकी संस्थान कानपुर,"भारतीय प्रौद्योगिकी संस्थान कानपुर (अंग्रेज़ी: Indian Institute of Technology Kanpur), जो कि आईआईटी कानपुर अथवा आईआईटीके के नाम से भी जाना जाता है, भारतीय प्रौद्योगिकी संस्थानों में से एक है। इसकी स्थापना सन् १९५९ में उत्तर प्रदेश के कानपुर शहर में हुई। आईआईटी कानपुर मुख्य रूप से विज्ञान एवं अभियान्त्रिकी में शोध तथा स्नातक शिक्षा पर केंद्रित एक प्रमुख भारतीय तकनीकी संस्थान बनकर उभरा है।",65,साहित्यिक
दगडू मारुति पवार,"दया पवार या दगडू मारुति पवार (1935 –20 दिसंबर 1996 ) एक भारतीय मराठी भाषा के लेखक और कवि थे, जिन्हें दलित साहित्य में उनके योगदान के लिए जाना जाता था, जो कि हिंदू जाति व्यवस्था के तहत दलितों या अछूतों द्वारा अनुभव किए गए अत्याचारों से निपटते थे।  ।   उनका जन्म धामनगाँव (तालुका: अकोले, जिला: अहमदनगर, महाराष्ट्र, भारत) में एक महार दलित परिवार में हुआ था।  वे लेखिका प्रज्ञा पवार, पत्रकार प्रशांत पवार और वैशाली के पिता थे।  वे धर्म से बौद्ध थे।",84,साहित्यिक
रमेश चन्द्र झा,"रमेशचन्द्र झा(8 मई 1928 - 7 अप्रैल 1994) भारतीय स्वाधीनता संग्राम में सक्रिय क्रांतिकारी थे जिन्होंने बाद में साहित्य के क्षेत्र में भी उल्लेखनीय भूमिका निभाई। वे बिहार के एक स्वतंत्रता सेनानी होने के साथ साथ हिन्दी,मैथिली के कवि, उपन्यासकार और पत्रकार भी थे।
बिहार राज्य के चम्पारण जिले का फुलवरिया गाँव उनकी जन्मस्थली है। उनकी कविताओं, कहानियों और ग़ज़लों में जहाँ एक तरफ देशभक्ति और राष्ट्रीयता का स्वर है, वहीं दूसरी तरफ मानव मूल्यों और जीवन के संघर्षों की भी अभिव्यक्ति है। आम लोगों के जीवन का संघर्ष, उनके सपने और उनकी उम्मीदें रमेश चन्द्र झा कविताओं का मुख्य स्वर है।
""अपने और सपने : चम्पारन की साहित्य यात्रा"" नाम के एक शोध-परक पुस्तक में उन्होंने चम्पारण की समृद्ध साहित्यिक विरासत को भी बखूबी सहेजा है। यह पुस्तक न केवल पूर्वजों के साहित्यिक कार्यों को उजागर करता है बल्कि आने वाले संभावी साहित्यिक पीढ़ी की भी चर्चा करती है।",150,साहित्यिक
बहादुर शाह ज़फ़र,"बहादुर शाह ज़फ़र (24 October 1775-7 November 1862) भारत में मुग़ल साम्राज्य के आखिरी शहंशाह, और उर्दू के जानेे-माने शायर थे। उन्होंने 1857 का प्रथम भारतीय स्वतंत्रता संग्राम में भारतीय सिपाहियों का नेतृत्व किया। युद्ध में हार के बाद अंग्रेजों ने उन्हें बर्मा (अब म्यांमार) भेज दिया जहाँ उनकी मृत्यु हुई ।
जब मेजर हडसन मुगल सम्राट को गिरफ्तार करने के लिए हुमायूं के मकबरे में पहुँचा, जहाँ  पर बहादुर शाह ज़फर अपने दो बेटों के साथ छुपे हुए थे, तो उसने (मेजर हडसन) की स्वयं उर्दू का थोड़ा ज्ञान रखता था ,कहा -
दम में दम नहीं है ख़ैर मांगो जान की..
ऐ ज़फर, ठंडी हुई अब तेग हिंदुस्तान की..
इस पर ज़फ़र ने उत्तर दिया-
हिन्दोँ(इंडियन) मेँ बू रहेगी जब तक ईमान की..
तख़्त-ए-लंदन तक चलेगी तेग़-ए-हिन्दोस्तान की.",130,साहित्यिक
अभिनवगुप्त,"अभिनवगुप्त (975-1025) दार्शनिक, रहस्यवादी एवं साहित्यशास्त्र के मूर्धन्य आचार्य। कश्मीरी शैव और तन्त्र के पण्डित। वे संगीतज्ञ, कवि, नाटककार, धर्मशास्त्री एवं तर्कशास्त्री भी थे।
अभिनवगुप्त का व्यक्तित्व बड़ा ही रहस्यमय है। महाभाष्य के रचयिता पतंजलि को व्याकरण के इतिहास में तथा भामतीकार वाचस्पति मिश्र को अद्वैत वेदांत के इतिहास में जो गौरव तथा आदरणीय उत्कर्ष प्राप्त हुआ है वही गौरव अभिनव को भी तंत्र तथा अलंकारशास्त्र के इतिहास में प्राप्त है। इन्होंने रस सिद्धांत की मनोवैज्ञानिक व्याख्या (अभिव्यंजनावाद) कर अलंकारशास्त्र को दर्शन के उच्च स्तर पर प्रतिष्ठित किया तथा प्रत्यभिज्ञा और त्रिक दर्शनों को प्रौढ़ भाष्य प्रदान कर इन्हें तर्क की कसौटी पर व्यवस्थित किया। ये कोरे शुष्क तार्किक ही नहीं थे, प्रत्युत साधनाजगत् के गुह्य रहस्यों के मर्मज्ञ साधक भी थे।
अभिनवगुप्त के आविर्भावकाल का पता उन्हीं के ग्रंथों के समयनिर्देश से भली भाँति लगता है। इनके आरंभिक ग्रंथों में क्रमस्तोत्र की रचना 66 लौकिक संवत् (991 ई.) में और भैरवस्तोत्र की 68 संवत (993 ई.) में हुई। इनकी ईश्वर-प्रत्यभिज्ञा-विमर्षिणी का रचनाकाल 90 लौकिक संवत् (1015 ई.) है। फलत: इनकी साहित्यिक रचनाओं का काल 990 ई. से लेकर 1020 ई. तक माना जा सकता है। इस प्रकार इनका समय दशम शती का उत्तरार्ध तथा एकादश शती का आरंभिक काल स्वीकार किया जा सकता है।",205,साहित्यिक
लाला जगदलपुरी,"लाला जगदलपुरी (जन्म १७ दिसम्बर १९२०) एक हिन्दी साहित्यकार हैं। वे बस्तर के निवासी है और  छत्तीसगढ़ी कविताओं के प्रतिनिधि कवि माने जाते हैं। हल्बी बोली में रचित उनकी रचनाओं में श्रृंगार रस की प्रधानता है। नायिकाओं का श्रृंगारिक, मादकतापूर्ण चित्रण छत्तीसगढ़ी श्रृंगार साहित्य में अपूर्व है।  मूलतः हिन्दी का कवि होने के साथ-साथ छत्तीसगढ़ी और बस्तर की हल्बी-भतरी लोक भाषाओं में भी पर्याप्त और उल्लेखनीय सृजन किया। उनकी 'हल्बी लोककथाएं' के कई संस्करण प्रकाशित हो गए हैं। बाल-साहित्य-लेखन में भी उनका गुणात्मक योगदान उल्लेखनीय और सराहनीय रहा है।
लेखन के साथ-साथ जगदलपुरी जी अध्यापन तथा खेती का काम करते हैं। बस्तर से उनका अगाध प्रेम है। उन्होने 1936 से लेखन आरम्भ किया और 1939 से प्रकाशन पाने लगे। उनकी प्रेरणा से बस्तर में कई साहित्यकार पनपे। उन्का सृजन इतना उत्कृष्ट और प्रामाणिक कि लोग उनका लिखा चुराने लगे। 
लालाजी के अतीत का थोड़ा-सा समय साहित्यिक पत्रकारिता को भी समर्पित रहा था। वे जगदलपुर से कृष्ण कुमार द्वारा प्रकाशित साप्ताहिक “अंगारा” में सम्पादक, रायपुर से ठाकुर प्यारे लालजी द्वारा प्रकाशित “देशबन्धु” में सहायक सम्पादक, महासमुन्द से जयदेव सतपथीजी द्वारा प्रकाशित “सेवक” में सम्पादक और जगदलपुर से ही तुषार कान्ति बोस द्वारा बस्तर की लोक भाषा “हल्बी” में प्रकाशित साप्ताहिक “बस्तरिया” में सम्पादक रहे।",203,साहित्यिक
एनी बेसेन्ट,"डॉ एनी बेसेन्ट (1 अक्टूबर 1847 - 20 सितम्बर 1933) अग्रणी आध्यात्मिक, थियोसोफिस्ट, महिला अधिकारों की समर्थक, लेखक, वक्ता एवं भारत-प्रेमी महिला थीं। सन 1917 में वे भारतीय राष्ट्रीय कांग्रेस की पहली महिला अध्यक्षा भी बनीं। एनी बेसेंट से प्रेरणा पाकर भारत के कई समाज सेवकों को बल मिला। इन्होंने माउंट एवरेस्ट पर चढ़ाई की ।",56,साहित्यिक
दामोदर स्वरूप 'विद्रोही',"दामोदर स्वरूप 'विद्रोही' (जन्म:2 अक्टूबर 1928 - मृत्यु: 11 मई 2008) अमर शहीदों की धरती के लिये विख्यात शाहजहाँपुर जनपद के चहेते कवियों में थे। यहाँ के बच्चे-बच्चे की जुबान पर विद्रोही जी का नाम आज भी उतना ही है जितना कि तब था जब वे जीवित थे। विद्रोही की अग्निधर्मा कविताओं ने उन्हें कवि सम्मेलन के अखिल भारतीय मंचों पर स्थापित ही नहीं किया अपितु अपार लोकप्रियता भी प्रदान की। उनका एक मुक्तक तो सर्वाधिक लोकप्रिय हुआ:

""मैं लिख न सका कुछ भी रिसालों के वास्ते,
उत्तर न बन सका हूँ सवालों के वास्ते। 
लेकिन सियाह रात जब छायेगी मुल्क पे,
मेरी तलाश होगी उजालों के वास्ते।""
सम्पूर्ण हिन्दुस्तान में उनकी पहचान वीर रस के सिद्धहस्त कवि के रूप में भले ही हुई हो परन्तु यह भी एक सच्चाई है कि उनके हृदय में एक सुमधुर गीतकार भी छुपा हुआ था। गीत, गजल, मुक्तक और छन्द के विधान पर उनकी जबर्दस्त पकड़ थी। भ्रष्टाचार, शोषण, अत्याचार, छल और प्रवचन के समूल नाश के लिये वे ओजस्वी कविताओं का निरन्तर शंखनाद करते रहे। उन्होंने चीन व पाकिस्तान युद्ध और आपातकाल के दिनों में अपनी आग्नेय कविताओं की मेघ गर्जना से देशवासियों में अदम्य साहस का संचार किया। हिन्दी साहित्य के आकाश में स्वयं को सूर्य-पुत्र घोषित करने वाले यशस्वी वाणी के धनी विद्रोही जी भौतिक रूप से भले ही इस नश्वर संसार को छोड़ गये हों परन्तु अपनी कालजयी कविताओं के लिये उन्हें सदैव याद किया जायेगा।",237,साहित्यिक
सियारामशरण गुप्त,"सियारामशरण गुप्त  (जन्म: 4 सितंबर, 1895; मृत्यु: 29 मार्च 1963) हिन्दी के साहित्यकार थे। वे प्रसिद्ध हिन्दी कवि मैथिलीशरण गुप्त के अनुज थे।",23,साहित्यिक
राधावल्लभ त्रिपाठी,"राधावल्लभ त्रिपाठी  (जन्म : 15 फरवरी 1949, राजगढ़ (मध्यप्रदेश)) संस्कृत साहित्य को आधुनिकता का संस्कार देने वाले विद्वान और हिन्दी के प्रखर कवि, लेखक, आलोचक, कथाकार तथा अनुवादक हैं। इनके द्वारा रचित एक कविता–संग्रह संधानम् के लिये उन्हें सन् 1994 में साहित्य अकादमी पुरस्कार से सम्मानित किया गया।",48,साहित्यिक
सैमुएल जॉनसन,"सैमुएल जॉन्सन (Samuel Johnson ; 18 सितम्बर 1709 – 13 दिसम्बर 1784)) अंग्रेजी कवि, निबन्धकर, आलोचक थे। इन्हें प्रायः 'डॉ जॉन्सन' कहा जाता है। १८ वीं शताब्दी में अलेक्जैंडर पोप के बाद डॉ जॉन्सन इंग्लैंड की साहित्यिक गतिविधि को विशेष प्रभावित किया। उन्होंने न तो प्रचुर मात्रा में ही लिखा और न निबंधों एवं कतिपय आलोचनात्मक रचनाओं के अतिरिक्त कविता, नाटक या अन्य क्षेत्रों में किए गए उनके साहित्य प्रयासों का आज कोई विशेष महत्व ही है, फिर भी उनके गंभीर व्यक्तित्व का प्रभाव उस समय के अधिकांश छोटे बड़े लेखकों पर पड़ा।",93,साहित्यिक
नारीवादी सिद्धान्त,"नारीवादी सिद्धांत या नारीवाद का दर्शन का अभिप्राय नारीवाद की  सैद्धांतिक, साहित्यिक, या दार्शनिक विमर्श में विस्तार से है। इसका उद्देश्य लैंगिक असमानता के स्वभाव और उसके उद्भव के कारणों को समझना है तथा उसके फलस्वरूप पैदा होने वाले लैंगिक भेदभाव की राजनीति और शक्ति-संबंधों पर ध्यान केंद्रित करते हुए उसकी बेहतरी के लिये वैकल्पिक समाधान प्रस्तुत करना है। यही बता सकता है कि किस समाज में नारी-सशक्तीकरण के लिए कौन-कौन सी रणनीति अपनाई जानी चाहिए। यह नृविज्ञान और समाजशास्त्र , संचार, मीडिया अध्ययन , मनोविश्लेषण, राजनीतिक सिद्धांत , गृह अर्थशास्त्र , साहित्य , शिक्षण और दर्शनशास्त्र जैसे विभिन्न क्षेत्रों में महिलाओं और पुरुषों की सामाजिक भूमिकाओं , अनुभवों, रुचियों, कार्यों के साथ ही नारीवादी राजनीति की अन्वीक्षा करता है।

नारीवादी सिद्धांत अक्सर लैंगिक असमानता के विश्लेषण पर ध्यान केंद्रित करता है । नारीवादी सिद्धांत में अक्सर खोजे गए विषयों में भेदभाव , वस्तुकरण (विशेष रूप से यौन वस्तुकरण), उत्पीड़न , पितृसत्ता ,रूढ़धारण, कला इतिहास और समकालीन कला ,  और सौंदर्यशास्त्र शामिल हैं।",163,साहित्यिक
शम्सुर्रहमान फ़ारूक़ी,शम्सुर्रहमान फारुकी सरस्वती सम्मान से सम्मानित साहित्यकार और उर्दू ज़बान व अदब के नामवर आलोचक थे। उनको उर्दू आलोचना के टी. एस. एलियट के रूप में माना जाता है और उन्होंने साहित्यिक समीक्षा के नए मॉडल तैयार किए हैं। इनके द्वारा रचित एक समालोचना तनक़ीदी अफ़कार के लिये उन्हें सन् 1986 में साहित्य अकादमी पुरस्कार (उर्दू) से सम्मानित किया गया।निधन 25 दिसंबर 2020।,63,साहित्यिक
आलोचना (पत्रिका),"आलोचना हिन्दी साहित्य जगत् में मूलतः आलोचना केंद्रित पत्रिकाओं में सर्वप्रथम, सर्वाधिक लंबे समय तक प्रकाशित एवं शीर्ष स्थानीय पत्रिका है। इसका प्रकाशन राजकमल प्रकाशन प्राइवेट लिमिटेड के द्वारा होता है। बीच में दो बार प्रकाशन-क्रम भंग होने के बाद फिलहाल इस पत्रिका के प्रकाशन का तीसरा दौर जारी है। विभिन्न विचारधाराओं के श्रेष्ठ विद्वानों ने समय-समय पर इसका संपादन किया है। डॉ० नामवर सिंह सबसे अधिक समय तक इस के संपादन से जुड़े रहे हैं। अधिकांशतः सारगर्भित एवं विचारोत्तेजक आलेखों के प्रकाशन, विभिन्न समसामयिक मुद्दों में प्रभावकारी हस्तक्षेप तथा अनेक महत्वपूर्ण विशेषांकों के प्रकाशन के द्वारा इस पत्रिका ने संपूर्ण हिंदी साहित्य जगत् में अपनी विशिष्ट पहचान बनायी है।",110,साहित्यिक
श्यामसुन्दर दास,"डॉ॰ श्यामसुन्दर दास (१४ जुलाई 1875 - 1945 ई.) हिंदी के अनन्य साधक, विद्वान्, आलोचक और शिक्षाविद् थे। हिंदी साहित्य और बौद्धिकता के पथ-प्रदर्शकों में उनका नाम अविस्मरणीय है। हिंदी-क्षेत्र के साहित्यिक-सांस्कृतिक नवजागरण में उनका योगदान विशेष रूप से उल्लेखनीय है। उन्होंने और उनके साथियों ने मिल कर सन् 1893 में  काशी नागरी प्रचारिणी सभा की स्थापना की थी ।
विश्वविद्यालयों में हिंदी की पढ़ाई के लिए यदि बाबू साहब ने पुस्तकें तैयार न की होतीं तो शायद हिंदी का अध्ययन-अध्यापन आज सबके लिए इस तरह सुलभ न होता। उनके द्वारा की गयी हिंदी साहित्य की पचास वर्षों तक निरंतर सेवा के कारण कोश, इतिहास, भाषा-विज्ञान, साहित्यालोचन, सम्पादित ग्रंथ, पाठ्य-सामग्री निर्माण आदि से हिंदी-जगत समृद्ध हुआ। उन्हीं के अविस्मरणीय कामों ने हिंदी को उच्चस्तर पर प्रतिष्ठित करते हुए विश्वविद्यालयों में गौरवपूर्वक स्थापित किया।
बाबू श्यामसुन्दर दास ने अपने जीवन के पचास वर्ष हिंदी की सेवा करते हुए व्यतीत किए। उनकी इस हिंदी सेवा को ध्यान में रखते हुए ही राष्ट्रकवि मैथिली शरण गुप्त ने निम्न पंक्तियाँ लिखी हैं-
""मातृभाषा के हुए जो विगत वर्ष पचास
नाम उनका एक ही है श्यामसुंदर दास।
महावीर प्रसाद द्विवेदी ने भी लिखा है -
मातृभाषा के प्रचारक विमल बी ए  पास
सौन्दर्य शील विधान बाबू श्याम सुन्दर दास।
डॉ॰ राधा कृष्णन के शब्दों में, बाबू श्यामसुन्दर अपनी विद्वत्ता का वह आदर्श छोड़ गए हैं जो हिंदी के विद्वानों की वर्तमान पीढ़ी को उन्नति करने की प्रेरणा देता रहेगा।",234,साहित्यिक
क्रोएशियन भाषा,"क्रोएशियन भाषा दक्षिण स्लाविक भाषा है, जिसका क्रोएशिया में रहने वाले लोगो के अलावा बोस्निया हर्जेगोविना में रहने वाले क्रोट्स, आसपास के देशों में रहने वाले अल्पसंख्यक क्रोट अल्पसंख्यक, मोलिस के इतालवी क्षेत्र में और दुनिया भर में फैले हुए क्रोएशियन लोगों द्वारा बोली जाती है। आधुनिक क्रोएशियन भाषा पर नौ सौ साल से भी अधिक समय के क्रोएशियन चर्च स्लावोनिक और स्थानीय भाषा के साहित्यिक मेल का असर पड़ा है। क्रोएशियन चर्च स्लावोनिक का प्रयोग 15वीं शताब्दी में खत्म हो गया और क्रोएशियन स्थानीय साहित्य में पूरी तरह से समाहित होकर पिछले पांच सौ सालों से बरकरार है।

 

		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		

क्रोएशियाई अंग्रेजी शब्दकोष
क्रोशियाई जर्मन शब्दकोश
क्रोएशियाई भाषा और भाषा विज्ञान संस्थान
क्रोएशियाई भाषा अकादमी
क्रोएशियाई भाषा के लिए प्रौद्योगिकी",119,साहित्यिक
शातोब्रिआँ,"शातोब्रिआँ (François-René, vicomte de Chateaubriand ; फ्रेंच उच्चारण : ​[fʁɑ̃swa ʁəne də ʃatobʁijɑ̃] ; 1768-1848) फ्रांस के लेखक, राजनेता, इतिहासकार तथा राजनयिक थे। वे फ्रांसीसी साहित्य में रोमांटिसिज्म (Romanticism) के संस्थापक माने जाते हैं।",34,साहित्यिक
जगन्नाथदास रत्नाकर,जगन्नाथदास रत्नाकर (१८६६ - २१ जून १९३२) आधुनिक युग के श्रेष्ठ ब्रजभाषा कवि थे।,14,साहित्यिक
नागार्जुन (प्राचीन दार्शनिक),"नागार्जुन शून्यवाद के प्रतिष्ठापक तथा माध्यमक मत के पुरस्कारक प्रख्यात बौद्ध आचार्य थे। 
युवान् च्वाङ के यात्राविवरण से पता चलता है कि ये महाकौशल के अंतर्गत विदर्भ देश (आधुनिक बरार) में उत्पन्न हुए थे। आंध्रभृत्य कुल के किसी शालिवाहन नरेश के राज्यकाल में इनके आविर्भाव का संकेत चीनी ग्रंथों में उपलब्ध होता है। इस नरेश के व्यक्तित्व के विषय में विद्वानों में ऐकमत्य नहीं हैं। 401 ईसवी में कुमारजीव ने नागार्जुन की संस्कृत भाषा में रचित जीवनी का चीनी भाषा में अनुवाद किया। फलतः इनका आविर्भावकाल इससे पूर्ववर्ती होना सिद्ध होता है। उक्त शालिवाहन नरेश को विद्वानों का बहुमत राजा गौतमीपुत्र यज्ञश्री (166 ई. 196 ई.) से भिन्न नहीं मानता। नागार्जुन ने इस शासक के पास जो उपदेशमय पत्र लिखा था, वह तिब्बती तथा चीनी अनुवाद में आज भी उपलब्ध है। इस पत्र में नामत: निर्दिष्ट न होने पर भी राजा यज्ञश्री नागार्जुन को समसामयिक शासक माना जाता है। बौद्ध धर्म की शिक्षा से संवलित यह पत्र साहित्यिक दृष्टि से बड़ा ही रोचक, आकर्षक तथा मनोरम है। इस पत्र का नाम था - ""आर्य नागार्जुन बोधिसत्व सुहृल्लेख""। नागार्जुन के नाम के आगे-पीछे 'आर्य' और 'बोधिसत्व' की उपाधि बौद्ध जगत् में इनके आदर सत्कार तथा श्रद्धा विश्वास की पर्याप्त सूचिका है। इन्होंने दक्षिण के प्रख्यात तांत्रिक केंद्र श्रीपर्वत की गुहा में निवास कर कठिन तपस्या में अपना जीवन व्यतीत किया था।",220,साहित्यिक
ओड़िया साहित्य,"१५०० ईसवी तक उड़िया साहित्य में धर्म, देव-देवी के चित्रण ही मुख्य ध्येय हुआ करता था और साहित्य सम्पूर्ण रूप से काव्य पर ही आधारित था। उड़िया भाषा के प्रथम महान कवि झंकड़ के सारला दास रहे, जिन्हें 'उड़िशा के व्यास' के रूप में जाना जाता है। इन्होने देवी की स्तुति में 'चंडी पुराण' व 'विलंका रामायण' की रचना की थी। 'सारला महाभारत' आज भी घर-घर में पढ़ा जाता है। अर्जुन दास द्वारा रचित 'राम-विभा' को उड़िया भाषा की प्रथम गीतकाव्य या महाकाव्य माना जाता है।
उड़िया साहित्य को काल और प्रकृति के अनुसार निम्नलिखित प्रकार से बाँटा जा सकता है : 

(१) आदियुग (1050-1550),
(२) मध्ययुग (1550-1850),
(क) पूर्व मध्ययुग -- भक्तियुग या धार्मिक युग या पञ्चसखा युग,
(ख) उत्तर मध्ययुग, रीति युग या उपेन्द्रभंज युग,
(३) आधुनिक युग या स्वातंत्र्य काल ; (1850 से वर्तमान समय तक)",139,साहित्यिक
मदनलाल वर्मा 'क्रान्त',"मदनलाल वर्मा 'क्रान्त' (जन्म : २० दिसम्बर १९४७, शाहजहाँपुर) मूलत: हिन्दी के कवि तथा लेखक हैं। इसके अतिरिक्त उन्होंने उर्दू, संस्कृत तथा अंग्रेजी में भी कविताएँ लिखी हैं। क्रान्तिकारी राम प्रसाद 'बिस्मिल' के व्यक्तित्व और कृतित्व पर प्रकाशित ""सरफरोशी की तमन्ना"" उनकी उल्लेखनीय पुस्तक है। ""क्रान्तिकारी हिन्दी साहित्य में राष्ट्रीय चेतना"" विषय पर अतिविशिष्ट अनुसन्धान के लिये उन्हें भारत सरकार ने वर्ष २००४ में हिन्दी साहित्य की ""सीनियर फैलोशिप"" प्रदान की।",71,साहित्यिक
हृषीकेश सुलभ,"हृषीकेश सुलभ (जन्म फ़रवरी १५, १९५५) हिन्दी के समकालीन शीर्ष लेखकों में से हैं। 2019 के संगीत नाटक अकादमी पुरस्कार से सम्मानित, सुलभ कहानी, नाटक और बिदेशिया शैली में लेखन के लिए जाने जाते हैं। 1980 से 2015 के बीच आप ऑल इण्डिया रेडियो में कार्यरत थे। सेवानिवृत होने के बाद अपना समय लेखन और नाटक से जुड़ी गतिविधियों में भारत के विभिन्न शहरों में बिताते हैं।",67,साहित्यिक
खलील उर रहमान आजमी,"खलील उर रहमान आजमी(1927-1978), एक भारतीय उर्दू शायर और साहित्यिक आलोचक थे।",12,साहित्यिक
तुकडोजी महाराज,"तुकडोजी महाराज (1909 – 1968) भारत के महाराष्ट्र के एक सन्त थे। उनका मूल नाम माणिक बान्डोजी Ingale  था। वे अमरावती जिले के यावली ग्राम में एक निर्धन परिवार में जन्मे थे। वे आडकोजी महाराज के शिष्य थे।
तुकडोजी महाराज एक महान व स्वयंसिद्ध संत थे। उनका प्रारंभिक जीवन आध्यात्मिक और योगाभ्यास जैसे साधनामार्गोंसे पूर्ण था। उन्होंने अपने प्रारंभिक जीवनका अधिकांश समय रामटेक, सालबर्डी, रामदिघी और गोंदोडा के बीहड़ जंगलों में बिताया था।
यद्यपि उन्होंने औपचारिक रूपसे बहुत ज्यादा शिक्षा नहीं ग्रहणकी थी, किंतु उनकी आध्यात्मिक भावना और उसकी संभाव्यता बहुत ही उच्च स्तरकी थी। उनके भक्ति गीतोंमें भक्ति और नैतिक मूल्योंकी बहुत ही ज्यादा व्यापकता है। उनकी खँजरी, एक पारंपरिक वाद्य यंत्र, बहुत ही अद्वितीय थी और उनके द्वारा उसे बजाया जाना अपने आपमें अनूठा था। हालांकि वह ब्रम्हचारी थे; परंतु उनका पूरा जीवन जाति, वर्ग, पंथ या धर्म से परे समाज की सेवा के लिए समर्पित था। वह पूर्णरूप से आध्यात्मिक जीवन में लीन थे। उनके द्वारा सूक्ष्मता से मनुष्यके स्वभाव का अवलोकन किया जाता था, ताकि उन्हें उत्थानके राह पर प्रवृत्त किया जा सके।
उन्हे राष्ट्र संतका किताब भारत के राषट्रपती राजेंद्र प्रसाद दिया था साल 1955",190,साहित्यिक
काशीनाथ सिंह,"काशीनाथ सिंह (जन्म- 1 जनवरी, 1937 ई०) हिन्दी साहित्य की साठोत्तरी पीढ़ी के प्रमुख कहानीकार, उपन्यासकार एवं संस्मरण-लेखक हैं। काशीनाथ सिंह ने लंबे समय तक बनारस हिंदू विश्वविद्यालय में हिन्दी साहित्य के प्रोफेसर के रूप में अध्यापन कार्य किया। सन् 2011 में उन्हें रेहन पर रग्घू (उपन्यास) के लिए साहित्य अकादमी पुरस्कार प्रदान किया गया। उन्हें उत्तर प्रदेश सरकार द्वारा राज्य में साहित्य के सर्वोच्च सम्मान भारत भारती से भी सम्मानित किया जा चुका है।",75,साहित्यिक
मुहम्मद अलेक्जेंडर रसेल वेब,"मुहम्मद अलेक्जेंडर रसेल वेब  (अंग्रेज़ी: Mohammed Alexander Russell Webb) एक अमेरिकी लेखक और राजनयिक थे, जिन्होंने फिलीपींस में अपने देश के राजदूत के रूप में कार्य किया। वह 1889 में इस्लाम में परिवर्तित हो गया, और इतिहासकारों द्वारा उसे जल्द से जल्द प्रमुख एंग्लो-अमेरिकन मुस्लिम धर्मान्तरित माना जाता है। 1893 में, वह विश्व के धर्मों की पहली संसद में इस्लाम का प्रतिनिधित्व करने वाले एकमात्र व्यक्ति थे।",67,साहित्यिक
देशभूषण,"आचार्य देशभूषण २०वीं सदी के एक विख्यात दिगम्बर जैन आचार्य हैं, जिन्होने कई प्राकृत, संस्कृत ओर कन्नड़ शास्त्रों का सरल हिन्दी भाषा में अनुवाद एवम् व्याख्यान किया है।
उन्होने अपने प्रिय शिष्यों श्वेतपिच्छाचार्य श्री विद्यानंद  जी एवं गणिनी प्रमुख आर्यिका श्री  ज्ञानमति माता जी को इस विषय में कार्य करने को प्रेरित किया।",53,साहित्यिक
रहीम,"खानजादा मिरजा खान अब्दुल रहीम या  रहीम, एक मध्यकालीन कवि, सेनापति, प्रशासक, आश्रयदाता, दानवीर, कूटनीतिज्ञ, बहुभाषाविद, कलाप्रेमी, एवं विद्वान थे। वे भारतीय सामासिक संस्कृति के अनन्य आराधक तथा सभी संप्रदायों के प्रति समादर भाव के सत्यनिष्ठ साधक थे। उनका व्यक्तित्व बहुमुखी प्रतिभा से संपन्न था। वे एक ही साथ  कलम और तलवार के धनी थे और मानव प्रेम के सूत्रधार थे। जन्म से एक मुसलमान होते हुए भी हिंदू जीवन के अंतर्मन में बैठकर रहीम ने जो मार्मिक तथ्य अंकित किये थे, उनकी विशाल हृदयता का परिचय देती हैं। हिंदू देवी-देवताओं, पर्वों, धार्मिक मान्यताओं और परंपराओं का जहाँ भी उनके द्वारा उल्लेख किया गया है, पूरी जानकारी एवं ईमानदारी के साथ किया गया है। वे जीवनभर हिंदू जीवन को भारतीय जीवन का यथार्थ मानते रहे। रहीम ने काव्य में रामायण, महाभारत, पुराण तथा गीता जैसे ग्रंथों के कथानकों को उदाहरण के लिए चुना है और लौकिक जीवनव्यवहार पक्ष को उसके द्वारा समझाने का प्रयत्न किया है, जो भारतीय संस्कृति की वर झलक को पेश करता है।

छिमा बड़न को चाहिये, छोटन को उतपात। 
का रहीम हरि को घट्यौ, जो भृगु मारी लात॥",182,साहित्यिक
आत्मकथा,"साहित्य में आत्मकथा किसी लेखक द्वारा अपने ही जीवन का वर्णन करने वाली कथा को कहते हैं। यह संस्मरण से मिलती-जुलती लेकिन भिन्न है। जहाँ संस्मरण में लेखक अपने आसपास के समाज, परिस्थितियों व अन्य घटनाओं के बारे में लिखता हैं वहाँ आत्मकथा में केन्द्र लेखक स्वयं होता है। आत्मकथा हमेशा व्यक्तिपरक होती हैं, यानि वह लेखक के दृष्टिकोण से लिखी जाती हैं। इनमें लेखक अनजाने में या जानबूझ कर अपने जीवन के महत्वपूर्ण तथ्य छुपा सकता है या फिर कुछ मात्रा में असत्य वर्णन भी कर सकता है। एक ओर आत्मकथा से व्यक्ति के जीवन और परिस्थितियों के बारे पढ़कर पाठकों को जानकारी व मनोरंजन मिलता है, तो दूसरी ओर इतिहासकार आत्मकथाओं की जानकारी को स्वयं में मान्य नहीं ठहराते और सदैव अन्य स्रोतों से उनमें कही गई बातों की पुष्टी करने का प्रयास करते हैं।",137,साहित्यिक
प्रहलाद अग्रवाल,प्रहलाद अग्रवाल (1947 से वर्तमान) हिन्दी सिनेमा के सन्दर्भ में हिन्दी माध्यम से स्तरीय एवं व्यवस्थित लेखन करने वालों में अग्रगण्य हैं।,22,साहित्यिक
शार्लेट म्यू,,0,साहित्यिक
स्वामी विवेकानन्द,"स्वामी विवेकानन्द (बांग्ला: স্বামী বিবেকানন্দ, बंगाली उच्चारण सहायता·सूचना) (12 जनवरी 1863 - 4 जुलाई 1902) वेदान्त के विख्यात और प्रभावशाली आध्यात्मिक गुरु थे। उनका वास्तविक नाम नरेन्द्र नाथ दत्त था। उन्होंने अमेरिका स्थित शिकागो में सन् 1893 में आयोजित विश्व धर्म महासभा में भारत की ओर से सनातन धर्म का प्रतिनिधित्व किया था। उन्होंने रामकृष्ण मिशन की स्थापना की थी जो आज भी अपना काम कर रहा है। वे रामकृष्ण परमहंस के सुयोग्य शिष्य थे। उन्हें दो मिनट का समय दिया गया था किन्तु उन्हें प्रमुख रूप से उनके भाषण का आरम्भ ""मेरे अमेरिकी बहनों एवं भाइयों"" के साथ करने के लिये जाना जाता है। उनके संबोधन के इस प्रथम वाक्य ने सबका दिल जीत लिया था।
कलकत्ता के एक कुलीन बंगाली कायस्थ परिवार में जन्मे विवेकानन्द आध्यात्मिकता की ओर झुके हुए थे। वे अपने गुरु रामकृष्ण देव से काफी प्रभावित थे जिनसे उन्होंने सीखा कि सारे जीवों मे स्वयं परमात्मा का ही अस्तित्व हैं; इसलिए मानव जाति अथेअथ जो मनुष्य दूसरे जरूरतमन्दो की मदद करता है या सेवा द्वारा परमात्मा की भी सेवा की जा सकती है। रामकृष्ण की मृत्यु के बाद विवेकानन्द ने बड़े पैमाने पर भारतीय उपमहाद्वीप की यात्रा की और ब्रिटिश भारत में तत्कालीन स्थितियों का प्रत्यक्ष ज्ञान प्राप्त किया। बाद में विश्व धर्म संसद 1893 में भारत का प्रतिनिधित्व करने, संयुक्त राज्य अमेरिका के लिए प्रस्थान किया। विवेकानन्द ने संयुक्त राज्य अमेरिका, इंग्लैंड और यूरोप में हिंदू दर्शन के सिद्धान्तों का प्रसार किया और कई सार्वजनिक और निजी व्याख्यानों का आयोजन किया। भारत में विवेकानन्द को एक देशभक्त सन्यासी के रूप में माना जाता है और उनके जन्मदिन को राष्ट्रीय युवा दिवस के रूप में मनाया जाता है।",273,साहित्यिक
ईश्वर चन्द्र विद्यासागर,"ईश्वर चन्द्र विद्यासागर (२६ सितम्बर १८२० – २९ जुलाई १८९१) उन्नीसवीं शताब्दी के बंगाल के  प्रसिद्ध दार्शनिक, शिक्षाविद, समाज सुधारक, लेखक, अनुवादक, मुद्रक, प्रकाशक, उद्यमी और परोपकारी व्यक्ति थे। वे बंगाल के पुनर्जागरण के स्तम्भों में से एक थे। उनके बचपन का नाम ईश्वर चन्द्र बन्द्योपाध्याय था। संस्कृत भाषा और दर्शन में अगाध पाण्डित्य के कारण विद्यार्थी जीवन में ही संस्कृत कॉलेज ने उन्हें 'विद्यासागर' की उपाधि प्रदान की थी। 
वे नारी शिक्षा के समर्थक थे। उनके प्रयास से ही कलकत्ता में एवं अन्य स्थानों में बहुत अधिक बालिका विद्यालयों की स्थापना हुई।
उस समय हिन्दू समाज में विधवाओं की स्थिति बहुत ही शोचनीय थी। उन्होनें विधवा पुनर्विवाह के लिए लोकमत तैयार किया। उन्हीं के प्रयासों से 1856 ई. में विधवा-पुनर्विवाह कानून पारित हुआ। उन्होंने अपने इकलौते पुत्र का विवाह एक विधवा से ही किया। उन्होंने बाल विवाह का भी विरोध किया।
बांग्ला भाषा के गद्य को सरल एवं आधुनिक बनाने का उनका कार्य सदा याद किया जायेगा। उन्होने बांग्ला लिपि के वर्णमाला को भी सरल एवं तर्कसम्मत बनाया। बँगला पढ़ाने के लिए उन्होंने सैकड़ों विद्यालय स्थापित किए तथा रात्रि पाठशालाओं की भी व्यवस्था की। उन्होंने संस्कृत भाषा के प्रचार-प्रसार के लिए प्रयास किया। उन्होंने संस्कृत कॉलेज में पाश्चात्य चिन्तन का अध्ययन भी आरम्भ किया।
सन २००४ में एक सर्वेक्षण में उन्हें 'अब तक का सर्वश्रेष्ठ बंगाली' माना गया था।",220,साहित्यिक
विजयदेव नारायण साही,"विजयदेव नारायण साही हिन्दी साहित्य के नयी कविता दौर के प्रसिद्ध कवि, एवं आलोचक हैं। वे तीसरा सप्तक के कवियों में शामिल थे। जायसी पर केन्द्रित उनका व्यवस्थित अध्ययन एवं नयी कविता के अतिरिक्त विभिन्न साहित्यिक तथा समसामयिक मुद्दों पर केन्द्रित उनके आलेख उनकी प्रखर आलोचकीय क्षमता के परिचायक हैं।",50,साहित्यिक
मैथिलीशरण गुप्त,"राष्ट्रकवि मैथिलीशरण गुप्त (३ अगस्त १८८६ – १२ दिसम्बर १९६४) हिन्दी के प्रसिद्ध कवि थे। हिन्दी साहित्य के इतिहास में वे खड़ी बोली के प्रथम महत्त्वपूर्ण कवि हैं। उन्हें साहित्य जगत में 'दद्दा' नाम से सम्बोधित किया जाता था। उनकी कृति भारत-भारती (1912)  भारत के स्वतन्त्रता संग्राम के समय में काफी प्रभावशाली सिद्ध हुई थी और इसी कारण महात्मा गांधी ने उन्हें 'राष्ट्रकवि' की पदवी भी दी थी। उनकी जयन्ती ३ अगस्त को हर वर्ष 'कवि दिवस' के रूप में मनाया जाता है। सन १९५४ में भारत सरकार ने उन्हें पद्मभूषण से सम्मानित किया।
महावीर प्रसाद द्विवेदी जी की प्रेरणा से गुप्त जी ने खड़ी बोली को अपनी रचनाओं का माध्यम बनाया और अपनी कविता के द्वारा खड़ी बोली को एक काव्य-भाषा के रूप में निर्मित करने में अथक प्रयास किया। इस तरह ब्रजभाषा जैसी समृद्ध काव्य-भाषा को छोड़कर समय और संदर्भों के अनुकूल होने के कारण नये कवियों ने इसे ही अपनी काव्य-अभिव्यक्ति का माध्यम बनाया। हिन्दी कविता के इतिहास में यह गुप्त जी का सबसे बड़ा योगदान है। घासीराम व्यास जी उनके मित्र थे। पवित्रता, नैतिकता और परंपरागत मानवीय सम्बन्धों की रक्षा गुप्त जी के काव्य के प्रथम गुण हैं, जो 'पंचवटी' से लेकर 'जयद्रथ वध', 'यशोधरा' और 'साकेत' तक में प्रतिष्ठित एवं प्रतिफलित हुए हैं। 'साकेत' उनकी रचना का सर्वोच्च शिखर है।",215,साहित्यिक
जगन्नाथ प्रसाद चतुर्वेदी,"जगन्नाथ प्रसाद चतुर्वेदी (जन्म :१८७५ मलयपुर, बिहार ) हिन्दी के हास्य रस के कवि एवं साहित्यकार थे। १९२२ में उन्होने हिन्दी साहित्य सम्मेलन के अध्यक्षता की थी।",27,साहित्यिक
उत्तर-संरचनावाद,"उत्तर-संरचनावाद एक दार्शनिक आंदोलन है जो संरचनावाद द्वारा प्रस्तुत विभिन्न व्याख्यात्मक संरचनाओं की निष्पक्षता या स्थिरता पर सवाल उठाता है और उन्हें सत्ता की व्यापक प्रणालियों द्वारा गठित माना जाता है।  हालाँकि उत्तर-संरचनावादी सभी संरचनावाद की अलग-अलग आलोचनाएँ प्रस्तुत करते हैं, लेकिन उनमें से सामान्य विषयों में संरचनावाद की आत्मनिर्भरता की अस्वीकृति, साथ ही इसकी संरचनाओं का निर्माण करने वाले द्विआधारी विरोधों की पूछताछ शामिल है।  तदनुसार, उत्तर-संरचनावाद पूर्व-स्थापित, सामाजिक रूप से निर्मित संरचनाओं के भीतर मीडिया (या दुनिया) की व्याख्या करने के विचार को त्याग देता है। 
संरचनावाद  का प्रस्ताव है कि मानव संस्कृति को भाषा पर आधारित संरचना के माध्यम से समझा जा सकता है।  परिणामस्वरूप, एक ओर ठोस वास्तविकता है, दूसरी ओर वास्तविकता के बारे में अमूर्त विचार हैं, और एक ""तीसरा क्रम"" है जो दोनों के बीच मध्यस्थता करता है।  
फिर, एक उत्तर-संरचनावादी आलोचना यह सुझाव दे सकती है कि इस तरह की व्याख्या से अर्थ निकालने के लिए, किसी को (गलत तरीके से) यह मान लेना चाहिए कि इन संकेतों की परिभाषाएँ वैध और निश्चित दोनों हैं, और यह कि संरचनावादी सिद्धांत को नियोजित करने वाला लेखक किसी तरह ऊपर है  और इन संरचनाओं के अलावा वे उनका वर्णन कर रहे हैं ताकि उनकी पूरी तरह से सराहना करने में सक्षम हो सकें।  संरचनावादी सोच में पाए जाने वाले सार्वभौमिक सत्य की सूचनाओं को वर्गीकृत करने की कठोरता और प्रवृत्ति, उत्तर-संरचनावादी विचार का एक सामान्य लक्ष्य है, जबकि यह संकेतों के बीच अंतर्संबंध द्वारा मध्यस्थ वास्तविकता की संरचनावादी अवधारणाओं पर भी आधारित है। 
जिन लेखकों के कार्यों को अक्सर उत्तर-संरचनावादी के रूप में जाना जाता है उनमें रोलैंड बार्थेस, जैक्स डेरिडा, मिशेल फौकॉल्ट, गाइल्स डेल्यूज़ और जीन बौड्रिलार्ड शामिल हैं, हालांकि कई सिद्धांतकारों जिन्हें ""उत्तर-संरचनावादी"" कहा गया है, ने इस लेबल को अस्वीकार कर दिया है।",291,साहित्यिक
लाला हरदयाल,"लाला हरदयाल (१४ अक्टूबर १८८४, दिल्ली -४ मार्च १९३९) भारतीय स्वतन्त्रता संग्राम के उन अग्रणी क्रान्तिकारियों में थे जिन्होंने विदेश में रहने वाले भारतीयों को देश की आजादी की लडाई में योगदान के लिये प्रेरित व प्रोत्साहित किया। इसके लिये उन्होंने अमरीका में जाकर गदर पार्टी की स्थापना की। वहाँ उन्होंने प्रवासी भारतीयों के बीच देशभक्ति की भावना जागृत की। काकोरी काण्ड का ऐतिहासिक फैसला आने के बाद मई, सन् १९२७ में लाला हरदयाल को भारत लाने का प्रयास किया गया किन्तु ब्रिटिश सरकार ने अनुमति नहीं दी। इसके बाद सन् १९३८ में पुन: प्रयास करने पर अनुमति भी मिली परन्तु भारत लौटते हुए रास्ते में ही ४ मार्च १९३९ को अमेरिका के महानगर फिलाडेल्फिया में उनकी रहस्यमय मृत्यु हो गयी।
उनके सरल जीवन और बौद्धिक कौशल ने प्रथम विश्व युद्ध के समय ब्रिटिश साम्राज्यवाद के विरुद्ध लड़ने के लिए कनाडा और अमेरिका में रहने वाले कई प्रवासी भारतीयों को प्रेरित किया।",152,साहित्यिक
महेंद्र भटनागर,"डॉ महेंद्र भटनागर (अंग्रेज़ी: Mahendra Bhatnagar, 26 जून,1926-27 अप्रैल 2020) भारतीय समाजार्थिक-राष्ट्रीय-राजनीतिक चेतना-सम्पन्न द्वि-भाषिक (हिन्दी एवं अंग्रेजी) कवि एवं लेखक थे। ये सन् 1946 से प्रगतिवादी काव्यान्दोलन से सक्रिय रूप से सम्बद्ध प्रगतिशील हिन्दी कविता के द्वितीय उत्थान के चर्चित हस्ताक्षरों में से एक थे।",45,साहित्यिक
सुधा अरोड़ा,"सुधा अरोड़ा (English:Sudha Arora) (Urdu:سدھا ارورا) का जन्म लाहौर (पाकिस्तान) में 4 अक्टूबर सन् 1946 में हुआ, एक लेखिका है। उनकी उच्च शिक्षा कलकत्ता विश्वविधालय से हुई। इसी विश्वविधालय के दो कॉलेजों में उन्होंने सन् 1969 से 1971 तक अध्यापन कार्य किया। सुधा अरोड़ा कथा साहित्य में एक चर्चित नाम है।",51,साहित्यिक
लोकगाथा,"लोकगाथा या कथात्मक गीत, अंग्रेजी में 'बैलेड' (ballad) शब्द से अभिहित हैं। इस की व्युत्पत्ति लैटिन के 'वेप्लेर' शब्द से है जिसका अर्थ है 'नृत्य करना'। कालांतर में इसका प्रयोग केवल लोकगाथाओं के लिए किया जाने लगा। अंग्रेजी साहित्यकार इसकी ओर अधिक आकृष्ट हुए और यह अंग्रेजी साहित्य का लोकप्रिय काव्यरूप ही बन गया।
लोकगाथा की परिभाषा करते हुए विभिन्न विद्वानों ने भिन्न भिन्न विचार प्रकट किए हैं। किंतु परिभाषाओं में कुछ सर्वसामान्य तत्व विद्यमान हैं। इस विषय में कुछ प्रमुख विद्वानों के विचार ये हैं -
जी.एन. किटरेज ने लोकगाथा को कथात्मक गीत अथवा गीतकथा कहा है। फ्रैंक सिजविक लोकगाथा को सरल वर्णनात्मक गीत मानते हैं जो लोकमात्र की संपत्ति होती है और जिसका प्रसार मौखिक रूप से होता है। प्रो.एफ.बी. गुमेर ने इनकी विस्तृत चर्चा की है। उनके अनुसार लोकगाथा गाने के लिए लिखी गई ऐसी कविता है जो सामग्री की दृष्टि से प्राय: व्यक्तिशून्य रहती है और संभवत: उद्भव की दृष्टि से सामुदायिक नृत्यों से संबद्ध रहती है पर इसमें मौखिक परंपरा ही प्रधान है। डा. मेर लोकगाथा को छोटे छोटे पदों में रची कविता मानते हैं जिसमें कोई लोकप्रिय कथा विस्तार से कही गई हो। लूसी पौंड लोकगाथा को एक साधारण कथात्मक गीत मानते और इसकी उत्पत्ति को संदिग्ध बताते हैं।
तात्पर्य यह कि लोकगाथाओं में गीतात्मकता अनिवार्य तत्व हैं। कथानक प्रभावशाली और विस्तृत होता है। पर वह व्यक्तित्वविहीन होती हैं अर्थात् उनके रचयिताओं का पता नहीं होता। ये समाज के किसी वर्ग और व्यक्ति विशेष से संबद्ध नहीं हैं अपितु, संपूर्ण समाज की धरोहर हैं। इनका उद्भव जनसाधारण की मौखिक परंपरा से होता है। काव्यकला के सौंदर्य और गुणों का इनमें अभाव रहता है।",269,साहित्यिक
किशोर काबरा,"डॉ॰ किशोर काबरा (जन्म : २६ दिसम्बर १९३४, निधन : २५ मार्च २०२२ )हिन्दी कवि हैं। साठोत्तरी हिन्दी-कविता के शीर्षस्थ हस्ताक्षरों में उनका महत्वपूर्ण स्थान है। काबरा जी मूलत: कवि हैं, साथ ही निबन्धकार, आलोचक, कहानीकार, शब्द-चित्रकार, अनुवादक एवं संपादक भी हैं। आपक की गद्य-प्रतिभा लघुकथाओं और प्रबंध-काव्यों तक व्याप्त है। आपका कवित्व कवि-सम्मेलनों के श्रोताओं से लेकर पाठकों की हृदयभूमि तक प्रतिष्ठित है।",64,साहित्यिक
रामविलास शर्मा,"डॉ॰ रामविलास शर्मा (10 अक्टूबर 1912- 30 मई 2000 ) आधुनिक हिन्दी साहित्य के सुप्रसिद्ध आलोचक, निबंधकार, विचारक एवं कवि थे। पेशे से अंग्रेजी के प्रोफेसर, दिल से हिन्दी के प्रकांड पंडित और गहरे विचारक, ऋग्वेद और मार्क्स के अध्येता, कवि, आलोचक, इतिहासवेत्ता, भाषाविद, राजनीति-विशारद ये सब विशेषण उन पर समान रूप से लागू होते हैं।",56,साहित्यिक
हिंद नवाफल,हिंड नॉफल ( 1860 – 1920) एक सीरियाई एंटिओचियन ग्रीक ऑर्थोडॉक्स पत्रकार और नारीवादी लेखक थी।  वह अरब की दुनिया की पहली महिला थीं और एक महिला पत्रिका और नारीवाद के शुरुआती प्रवर्तक के रूप में व्यापक मेना क्षेत्र में।,40,साहित्यिक
यूनानी भाषा,"यूनानी (अंग्रेजी: Greek; यूनानी: Ελληνικά IPA: [eliniˈka] या प्राचीन यूनानी: 
Ελληνική γλώσσα, IPA: [eliniˈci ˈɣlosa]), हिन्द-यूरोपीय (भारोपीय) भाषा परिवार की स्वतन्त्र शाखा है, जो यूनानी लोगों द्वारा बोली जाती है। दक्षिण बाल्कन से निकली इस भाषा का अन्य भारोपीय भाषा की तुलना में सबसे लम्बा इतिहास है, जो लेखन इतिहास के 34 शताब्दियों में फैला हुआ है। अपने प्राचीन रूप में यह प्राचीन यूनानी साहित्य और ईसाईयों के बाइबल के न्यू टेस्टामेण्ट की भाषा है। आधुनिक स्वरूप में यह यूनान और साइप्रस की आधिकारिक भाषा है और लगभग 2 करोड़ लोगों द्वारा बोली जाती है। लेखन में यूनानी अक्षरों का उपयोग किया जाता है।
यूनानी भाषा के दो विशेष मतलब हो सकते हैं : 

प्राचीन यूनानी भाषा, जिसे एक शास्त्रीय भाषा माना जाता है।
आधुनिक यूनानी भाषा, जो यूनान की राजभाषा है।",132,साहित्यिक
फ़ारसी साहित्य,"फारसी भाषा और साहित्य अपनी मधुरता के लिए प्रसिद्ध है। फारसी ईरान देश की भाषा है, परंतु उसका नाम फारसी इस कारण पड़ा कि फारस, जो वस्तुत: ईरान के एक प्रांत का नाम है, के निवासियों ने सबसे पहले राजनीतिक उन्नति की। इस कारण लोग सबसे पहले इसी प्रांत के निवासियों के संपर्क में आए अत: उन्होंने सारे देश का नाम 'पर्सिस' रख दिया, जिससे आजकल यूरोपीय भाषाओं में ईरान का नाम पर्शिया, पेर्स, प्रेज़ियन आदि पड़ गया।",78,साहित्यिक
लक्ष्मीनारायण लाल,"लक्ष्मीनारायण लाल (1927-1987) हिन्दी नाटककार, एकांकीकार एवं समीक्षक होने के साथ-साथ कहानीकार एवं उपन्यासकार भी थे। साहित्य की अनेक विधाओं में सृजन करने के बावजूद सर्वाधिक ख्याति उन्हें नाटककार के रूप में मिली। समीक्षक के रूप में भी उनका योगदान महत्वपूर्ण है।",42,साहित्यिक
गोस्वामी हरिकृष्ण शास्त्री,"गोस्वामी हरिकृष्ण शास्त्री (सन 1904 -1979 ) साहित्य, न्याय-शास्त्र और वेदान्त दर्शन के अध्येता विद्वान, तंत्र-विद्या के ज्ञाता, संस्कृत गद्य और पद्य के लेखक और आशुकवि थे। 
गोस्वामी हरिकृष्ण शास्त्री, तैलंग ब्राह्मणों के आत्रेय गोत्र में कृष्ण-यजुर्वेद के तैत्तरीय आपस्तम्ब में मूलपुरुष श्रीव्येंकटेश अणणम्मा और शिवानन्द गोस्वामी के वंशज थे। इनके पिता का नाम गोपीकृष्ण गोस्वामी और माता का नाम काशी देवी था। कवि शिरोमणि भट्ट मथुरानाथ शास्त्री इनके बहनोई थे। इनका विवाह मध्यप्रदेश के टीकमगढ़ में ओरछा राजगुरुओं के परिवार में हुआ।",83,साहित्यिक
सत्यजित राय,"सत्यजीत राय (बंगाली: সত্যজিৎ রায় सहायता·सूचना शॉत्तोजित् राय्) (२ मई १९२१–२३ अप्रैल १९९२) एक भारतीय फ़िल्म निर्देशक थे, जिन्हें २०वीं शताब्दी के सर्वोत्तम फ़िल्म निर्देशकों में गिना जाता है। इनका जन्म कला और साहित्य के जगत में जाने-माने कोलकाता (तब कलकत्ता) के एक बंगाली परिवार में हुआ था। इनकी शिक्षा प्रेसिडेंसी कॉलेज और विश्व-भारती विश्वविद्यालय में हुई। इन्होंने अपने करियर की शुरुआत पेशेवर चित्रकार की तरह की। फ़्रांसिसी फ़िल्म निर्देशक ज्यां रेनुआ से मिलने पर, और लंदन में इतालवी फ़िल्म लाद्री दी बिसिक्लेत (Ladri di biciclette, बाइसिकल चोर) देखने के बाद, फ़िल्म निर्देशन की ओर इनका रुझान हुआ।
राय ने अपने जीवन में ३७ फ़िल्मों का निर्देशन किया, जिनमें फ़ीचर फ़िल्में, वृत्त चित्र और लघु फ़िल्में शामिल हैं। इनकी पहली फ़िल्म पथेर पांचाली (পথের পাঁচালী, पथ का गीत) को कान फ़िल्मोत्सव में मिले “सर्वोत्तम मानवीय प्रलेख” पुरस्कार को मिलाकर कुल ग्यारह अन्तरराष्ट्रीय पुरस्कार मिले। यह फ़िल्म अपराजितो (অপরাজিত) और अपुर संसार (অপুর সংসার, अपु का संसार) के साथ इनकी प्रसिद्ध अपु त्रयी में शामिल है। राय फ़िल्म निर्माण से सम्बन्धित कई काम ख़ुद ही करते थे — पटकथा लिखना, अभिनेता ढूंढना, पार्श्व संगीत लिखना, चलचित्रण, कला निर्देशन, संपादन और प्रचार सामग्री की रचना करना। फ़िल्में बनाने के अतिरिक्त वे कहानीकार, प्रकाशक, चित्रकार और फ़िल्म आलोचक भी थे। राय को जीवन में कई पुरस्कार मिले, जिनमें अकादमी मानद पुरस्कार और भारत रत्न शामिल हैं।",223,साहित्यिक
नरसी मेहता,"नरसी मेहता (गुजराती: નરસિંહ મહેતા; 15वीं शती ई.) गुजराती भक्तिसाहित्य की श्रेष्ठतम विभूति थे। उनके कृतित्व और व्यक्तित्व की महत्ता के अनुरूप साहित्य के इतिहासग्रंथों में ""नरसिंह-मीरा-युग"" नाम से एक स्वतंत्र काव्यकाल का निर्धारण किया गया है जिसकी मुख्य विशेषता भावप्रवण कृष्णभक्ति से अनुप्रेरित पदों का निर्माण है। पदप्रणेता के रूप में गुजराती साहित्य में नरसी का लगभग वही स्थान है जो हिंदी में सूरदास का। वैष्णव जन तो तैणे कहिए जे पीड पराई जाणे रे' पंक्ति से आरंभ होनेवाला सुविख्यात पद नरसी मेहता का ही है। नरसी ने इसमें वैष्णव धर्म के सारतत्वों का संकलन करके अपनी अंतर्दृष्टि एवं सहज मानवीयता का परिचय दिया है। नरसी की इस उदार वैष्णव भक्ति का प्रभाव गुजरात में आज तक लक्षित होता है।
पुष्टिमार्ग में नरसी को ""वधेयो"" माना जाता है पर नरसी किसी संप्रदाय से संबद्ध प्रतीत नहीं होते। उनकी भक्ति भागवताश्रित थी। अन्यान्य लीलाओं की अपेक्षा कृष्ण की रासलीला नरसी का विशेष प्रिय थी और भावात्मक तादात्म्य की स्थित में उन्होंने अपने को ""दीवटियो"" या दीपवाहक बनकर रास में भाग लेते हुए वर्णित किया है। वे गुजरात के सर्वाधिक लोकप्रि वैष्णव कवि हैं तथा लोककल्पना में उनके जीवन से संबद्ध किंवदंतियों एवं चमत्कारिक घटनाओं के प्रति सहज विश्वासभावना मिलती है।",200,साहित्यिक
गोगु श्यामला,"गोगू श्यामला तेलुगु भाषा की लेखिका, महिला कार्यकर्ता  और एक प्रमुख दलित व्यक्तित्व थी ।",15,साहित्यिक
समाजशास्त्र,"समाजशास्त्र मानव समाज का अध्ययन है। यह सामाजिक विज्ञान की एक शाखा है, जो मानवीय सामाजिक संरचना और गतिविधियों से सम्बन्धित जानकारी को परिष्कृत करने और उनका विकास करने के लिए, अनुभवजन्य विवेचन और समालोचनात्मक विश्लेषण की विभिन्न पद्धतियों का उपयोग करता है, अक्सर जिसका ध्येय सामाजिक कल्याण के अनुसरण में ऐसे ज्ञान को लागूं

छ करना होता है। समाजशास्त्र की विषयवस्तु के विस्तार, आमने-सामने होने वाले सम्पर्क के सूक्ष्म स्तर से लेकर व्यापक तौर पर समाज के बृहद स्तर तक है।
समाजशास्त्र, पद्धति और विषय वस्तु, दोनों के मामले में एक विस्तृत विषय है। परम्परागत रूप से इसकी केन्द्रियता सामाजिक स्तर-विन्यास (या ""वर्ग""), सामाजिक संबंध, सामाजिक संपर्क, धर्म,  संस्कृति और विचलन पर रही है, तथा इसके दृष्टिकोण में गुणात्मक और मात्रात्मक शोध तकनीक, दोनों का समावेश है। चूँकि अधिकांशतः मनुष्य जो कुछ भी करता है वह सामाजिक संरचना या सामाजिक गतिविधि की श्रेणी के अर्न्तगत सटीक बैठता है, समाजशास्त्र ने अपना ध्यान धीरे-धीरे अन्य विषयों जैसे- चिकित्सा, सैन्य और दंड संगठन, जन-संपर्क और यहाँ तक कि वैज्ञानिक ज्ञान के निर्माण में सामाजिक गतिविधियों की भूमिका पर केन्द्रित किया है। सामाजिक वैज्ञानिक पद्धतियों की सीमा का भी व्यापक रूप से विस्तार हुआ है। 20वीं शताब्दी के मध्य के भाषाई और सांस्कृतिक परिवर्तनों ने तेज़ी से सामाज के अध्ययन में भाष्य विषयक और व्याख्यात्मक दृष्टिकोण को उत्पन्न किया। इसके विपरीत, हाल के दशकों ने नये गणितीय रूप से कठोर पद्धतियों का उदय देखा है, जैसे सामाजिक नेटवर्क विश्लेषण।
W.SHIV SIDDH",239,साहित्यिक
मोनिका लेविन्सकी,"मोनिका सैमिल लेविंस्की (जन्म 23 जुलाई 1973) एक अमेरिकी कार्यकर्ता, लेखिका ,टेलीविजन व्यक्तित्व, फैशन डिजाइनर और पूर्व व्हाइट हाउस इंटर्न है।
राष्ट्रपति बिल क्लिंटन ने 1995 और 1996 में व्हाइट हाउस में इंटर्न के रूप में काम करने के दौरान लेविंस्की के साथ संबंध होने की बात स्वीकार की। यह मामला और इसके नतीजे (जिसमें क्लिंटन का महाभियोग शामिल था) बाद में क्लिंटन-लेविंस्की कांड के रूप में जाना जाने लगा।
राजनीतिक घोटाले के सार्वजनिक कवरेज के परिणामस्वरूप, लेविंस्की ने अंतरराष्ट्रीय सेलिब्रिटी का दर्जा प्राप्त किया। वह बाद में कई तरह के उपक्रमों में शामिल हो गईं, जिसमें उनके नाम के तहत हैंडबैग की एक लाइन डिजाइन करना, एक आहार योजना के लिए एक विज्ञापन प्रवक्ता के रूप में सेवा करना और एक टेलीविजन व्यक्तित्व के रूप में काम करना शामिल था। लेविंस्की ने बाद में लंदन में मनोविज्ञान में मास्टर डिग्री हासिल करने के लिए सार्वजनिक सुर्खियों को छोड़ दिया। 2014 में, वह एक सामाजिक कार्यकर्ता के रूप में सार्वजनिक रूप से साइबरबुलिंग के खिलाफ बोलती हुई लौट आई।",169,साहित्यिक
हिन्दी मेला,"हिन्दी मेला कोलकाता की साहित्यिक संस्था सांस्कृतिक पुनर्निर्माण मिशन द्वारा आयोजित एक वार्षिक हिन्दी साहित्योत्सव है,जो कोलकाता में आयोजित किया जाता है। 26 दिसम्बर 2020 से 1 जनवरी 2021 के बीच 7 दिवसीय ‘२४वें हिंदी मेला’ का आयोजन किया गया था। विगत 25 वर्षों से सफलतापूर्वक हिंदी मेले का आयोजन किया जा रहा है। 
हिन्दी मेला भारतीय संस्कृति की एक टूट रही कड़ी को बचाने का प्रयास है। यह अपसंस्कृति के विरूद्ध एक आन्दोलन है। इस बहुदिवसीय मेले में लघु नाटक, कविता, वाद-विवाद प्रतियोगिता, आशु भाषण, राष्ट्रीय संगोष्ठी, चित्रकला प्रतियोगिता, कविता पोस्टर, हिंदी ज्ञान प्रतियोगिता, काव्य संगीत, लोक गीत, भाव नृत्य आदि को शामिल किया जाता है।",107,साहित्यिक
मीराजी,"मीराजी : (25 मई, 1912 - 3 नवंबर, 1949) में पैदा हुए. उनका नाम मुहम्मद सनाउल्ला सनी दार, मीराजी के नाम से मशहूर हुए. उर्दू के अक प्रसिद्द शायर (कवी) माने जाते हैं.  वह केवल बोहेमियन के जीवन में रहते थे, केवल अंतःक्रियात्मक रूप से काम करते थे।",48,साहित्यिक
अयोध्यासिंह उपाध्याय 'हरिऔध',"अयोध्यासिंह उपाध्याय 'हरिऔध'(15 अप्रैल, 1865-16 मार्च, 1947) हिन्दी के कवि, निबन्धकार तथा सम्पादक थे। उन्होंने हिंदी साहित्य सम्मेलन के सभापति के रूप में कार्य किया। वे सम्मेलन द्वारा विद्यावाचस्पति की उपाधि से सम्मानित किये गए थे। उन्होंने प्रिय प्रवास नामक खड़ी बोली हिंदी का पहला महाकाव्य लिखा जिसे मंगलाप्रसाद पारितोषिक से सम्मानित किया गया था।",55,साहित्यिक
गीताश्री,"गीताश्री पत्रकार, कहानीकार तथा उपन्यासकार हैं। कहानी, कविता, लेख इनकी प्रमुख लेखन विधाएँ हैं। लाइव इण्डिया वेबसाइट की सम्पादक गीताश्री आउटलुक पत्रिका की सहायक सम्पादक तथा बिंदिया पत्रिका की सम्पादक रही हैं। गीताश्री का जन्म ३१ दिसम्बर १९६५ ई० में मुजफ्फरपुर, बिहार में हुआ।",44,साहित्यिक
ब्रज शैलीगत क्षेत्र विस्तार की द्वितीय स्थिति,"भक्ति आंदोलन एक देशव्यापी आंदोलन था। शैली की दृष्टि से लोक भाषा- शैली का उन्नयन इस आंदोलन की सबसे बड़ी देन है। शास्रीय शैली का नियमन और अनुशासन शिथिल हो जाता है। वस्तुगत उदात्तता प्रमुख हो जाती है। आरंभ में निर्गुण विषय- वस्तु गृहीत होती है। परिणामतः विषय- वस्तु से संबद्ध भौगोलिक स्थानीयता का उत्कर्ष नहीं होता और न किसी क्षेत्रीय भाषा का ही विषय- वस्तु से संबंध होता है। केवल व्यावहारिक सौंदर्य और सुविधा की दृष्टि से एक मिश्रित सधुक्कड़ी शैली जन्म लेती है और एक व्यापक शैली क्षेत्र बनने लगता है। नितांत वैयक्तिक क्षणों में संतों की उन्मुक्त और तरल चेतना स्थानीय भाषा- रुपों या भावात्मक संदर्भों में रुढ़शैली को ग्रहण कर लेती है। इस प्रकार सधुक्कड़ी के साथ अन्य शैलियों का सहअस्तित्व हो जाता है।
सगुण वस्तुक्रम में भौगोलिक स्थानीयता आलंबन के भावपक्ष का अंग बन जाती है। अयोध्या, मथुरा, वृंदावन के भावात्मक और दिव्य संबंध प्रकट होने लगते हैं। स्थानीय भाषाओं के प्रति भी ऐसी ही एक भावुकता कसमसाने लगती है। स्थानीय भाषा- रुपों पर आधारित शैली वस्तु की यात्रा के साथ चलती है और अपने स्वतंत्र शैली- द्वीप या उपनिवेश बनाने लगती है। जब रामचरित्र की मर्यादाएँ, अमर्यादित दिव्य श्रृंगार- माधुर्य में निमज्जित हो जाती हैं, निर्गुण वाणी से निर्गत रहस्यमूलक श्रृंगारोक्तियाँ अपना स्वतंत्र अस्तित्व बनाने लगती है और राज्याश्रित श्रृंगार में राधाकृष्ण के प्रतीक रुढ़ हो जाते हैं, तब आरंभिक स्थितियों में माधुर्य- श्रृंगार के लिए रुढ़ ब्रजभाषा शैली, अन्य विषय- वस्तु द्वीपों में भी प्रविष्ट होने लगती है, अन्य भाषा- द्वीपों में भी विस्तार करने लगती है। ब्रजी की वस्तु- संरचना भी अन्य वस्तु- क्षेत्रों पर अध्यारोपित होने लगती है और ब्रजभाषा शैली अन्य स्थानीय भाषाओं से मैत्री शैली क्षेत्रों की सीमाओं का निर्धारण करती है।",283,साहित्यिक
द्विवेदी युग,"द्विवेदी युग हिंदी साहित्य में भारतेंदु युग के बाद का समय है। इस युग का नाम महावीर प्रसाद द्विवेदी के नाम से रखा गया है। महावीर प्रसाद द्विवेदी एक ऐसे साहित्यकार थे, जो बहुभाषी होने के साथ ही साहित्य के इतर विषयों में भी समान रुचि रखते थे। उन्होंने सरस्वती का अठारह वर्षों तक संपादन कर हिन्दी पत्रकारिता में एक महान कीर्तिमान स्थापित किया था। वे हिन्दी के पहले व्यवस्थित समालोचक थे, जिन्होंने समालोचना की कई पुस्तकें लिखी थीं। वे खड़ीबोली हिन्दी की कविता के प्रारंभिक और महत्वपूर्ण कवि थे। आधुनिक हिन्दी कहानी उन्हीं के प्रयत्नों से एक साहित्यिक विधा के रूप में मान्यता प्राप्त कर सकी थी। वे भाषाशास्त्री थे, अनुवादक थे, इतिहासज्ञ थे, अर्थशास्त्री थे तथा विज्ञान में भी गहरी रुचि रखने वाले थे। अत: वे युगांतर लाने वाले साहित्यकार थे या दूसरे शब्दों में कहें, युग निर्माता थे। वे अपने चिन्तन और लेखन के द्वारा हिन्दी प्रवेश में नव-जागरण पैदा करने वाले साहित्यकार थे।",157,साहित्यिक
आर के नारायण,"आर॰ के॰ नारायण (अक्टूबर 10, 1906- मई 13, 2001) का पूरा नाम रासीपुरम कृष्णस्वामी अय्यर नारायणस्वामी था। नारायण अंग्रेजी साहित्य के भारतीय लेखकों में तीन सबसे महान् उपन्यासकारों में गिने जाते हैं। मुल्कराज आनंद तथा राजा राव के साथ उनका नाम भारतीय अंग्रेजी लेखन के आरंभिक समय में 'बृहत्त्रयी' के रूप में प्रसिद्ध है। मुख्यतः उपन्यास तथा कहानी विधा को अपनाते हुए उन्होंने विभिन्न स्तरों तथा रूपों में मानवीय उत्थान-पतन की गाथा को अभिव्यक्त करते हुए अपने गंभीर यथार्थवाद के माध्यम से रचनात्मक कीर्तिमान स्थापित किया है।",87,साहित्यिक
जय शेट्टी,"जय शेट्टी एक ब्रिटिश इंटरनेट व्यक्तित्व, और प्रेरक वक्ता हैं।   वह एलेन डीजेनरेस शो  और द टुडे शो में दिखाई दिए।",21,साहित्यिक
रवीन्द्रनाथ श्रीवास्तव,"डॉ॰ रवीन्द्रनाथ श्रीवास्तव (9 जुलाई 1936 - 3 अक्‍तूबर, 1992) हिन्दी के भाषाचिन्तक एवं मनीषी थे।",16,साहित्यिक
विलियम शेक्सपीयर,"विलियम शेक्स्पीयर (William Shakespeare ; 23 अप्रैल 1564 - 23 अप्रैल 1616 ) अंग्रेज़ी के कवि, काव्यात्मकता के विद्वान नाटककार तथा अभिनेता थे। उनके नाटकों का लगभग सभी प्रमुख भाषाओं में अनुवाद हुआ है।
शेक्स्पीयर में अत्यंत उच्च कोटि की सृजनात्मक प्रतिभा थी और साथ ही उन्हें कला के नियमों का सहज ज्ञान भी था। प्रकृति से उन्हें मानो वरदान मिला था अत: उन्होंने जो कुछ छू दिया वह सोना हो गया। उनकी रचनाएँ न केवल अंग्रेज जाति के लिए गौरव की वस्तु हैं वरन् विश्ववांमय की भी अमर विभूति हैं। शेक्स्पीयर की कल्पना जितनी प्रखर थी उतना ही गंभीर उनके जीवन का अनुभव भी था। अत: जहाँ एक ओर उनके नाटकों तथा उनकी कविताओं से आनंद की उपलब्धि होती है वहीं दूसरी ओर उनकी रचनाओं से हमको गंभीर जीवनदर्शन भी प्राप्त होता है। विश्वसाहित्य के इतिहास में शेक्स्पीयर के समकक्ष रखे जानेवाले विरले ही कवि मिलते हैं।",148,साहित्यिक
लोंजाइनस,"लोंगिनुस (अंग्रेजी : Longinus ; ग्रीक: Λογγῖνος, Longĩnos) परम्परागत रूप से ""काव्य में उदात्त तत्व"" (On the Sublime / Περὶ ὕψους / Perì hýpsous) नामक कृति का रचनाकार माना जाता है। इस कृति में अच्छे लेखन के प्रभावों की चर्चा है। लोंगिनुस का असली नाम ज्ञात नहीं है। वह यूनानी काव्यालोचन का शिक्षक था। उसका काल पहली से लेकर तीसरी शदी तक होने का अनुमान है।
लोंजाइनस ने काव्य को श्रेष्ठ बनाने वाले तत्वों पर विचार करते हुए इस सिद्धान्त का प्रतिपादन किया है। वे उदात्त को काव्य को श्रेष्ठ बनाने वाला तथा कवि को प्रतिष्ठा दिलाने वाला तत्व मानते हैं। यह उदात्त महान विचारों संगठित अलंकार योजना, अभिजात्य पद रचना तथा प्रभाव की गरिमा में निहित है। वे वागाडंबर बालेयता और भावाडंबर को उदाद्त्ता में बाधक तत्व मानते हैं।",130,साहित्यिक
शिवदान सिंह चौहान,शिवदान सिंह चौहान (1918-2000) हिन्दी साहित्य के प्रथम मार्क्सवादी आलोचक के रूप में ख्यात हैं। लेखक होने के साथ-साथ वे सक्रिय राजनीतिक कार्यकर्ता भी थे।,25,साहित्यिक
"राष्ट्रीय प्रौद्योगिकी संस्थान, सिलचर","राष्ट्रीय तकनीकी संस्थान, सिलचर, की स्थापना एक राष्ट्रीय महत्व के संस्थान के रूप में सन् १९७६ में सिलचर (असम) में की गई थी। २८ जून २००२ को इसे राष्‍ट्रीय प्रौद्योगिकी संस्थान, सिलचर के रूप में स्तरोन्नत किया गया था। ६७० एकड़ जमीन पर फैला हुआ इसका भव्य परिसर प्राकृतिक दृश्यों से परिपूर्ण एवं झीलों और टीलों से घिरा हुआ है।
इंडिया टुडे और आउटलुक जैसी कई पत्रिकाओं के सर्वेक्षणों में यह संस्थान भारत के ३५ उत्तम संस्थानों में से एक है। रोजगार नियुक्ति, बुनियादी सुविधाओं एवं शैक्षिक वातावरण जैसे मानकों में इस संस्थान ने उच्च स्तर हासिल किया है।",99,साहित्यिक
अवेस्ता,"अवेस्ता या ज़ेंद अवेस्ता नाम से भी धार्मिक भाषा और धर्म ग्रन्थ दोनों का बोध होता है।
जिस भाषा के माध्यम का आश्रय लेकर जरथुस्त्र धर्म (फारस/ईरान में इस्लामी अरबों की विजय के पहले का मूल धर्म) का विशाल साहित्य निर्मित हुआ था उसे भी 'अवेस्ता' या 'अवस्ताई भाषा' कहते हैं। 
उपलब्ध साहित्य में इसका प्रमाण नहीं मिलता कि पैगम्बर (ज़रथुस्त्र) अथवा उनके समकालीन अनुयायियों के लेखन अथवा बोलचाल की भाषा का नाम क्या था। परन्तु परम्परा से यह सिद्ध है कि उस भाषा और साहित्य का भी नाम ""अविस्तक"" था। अनुमान है कि इस शब्द के मूल में ""विद्"" (जानना) धातु है जिसका अभिप्राय 'ज्ञान' अथवा 'बुद्धि' है।
अवेस्ता साहित्य की रचना एक लम्बे काल तक हुई। प्रारम्भ में यह साहित्य मौखिक रूप में (अलिपिबद्ध) था किन्तु बाद में लिपिबद्ध किया गया था। समय के प्रवाह में इस विशाल साहित्य का बहुत बड़ा भाग नष्ट हो गया किन्तु अभी भी बहुत कुछ बचा हुआ है। अवेस्ता, अपने वर्तमान स्वरूप में, विभिन्न स्रोतों से प्राप्त सामग्रियों का संकलन है। इस संकलित सामग्री के विभिन्न भाग अलग-अलग कालों में रचित हैं और उनकी प्रकृति भी एक-दूसरे से बहुत भिन्न है। इसके अलावा, केवल अवस्ताई भाषा की सामग्री को ही 'अवेस्ता' माना जाता है। इसमें धार्मिक सामग्री के अलावा सामान्य (गैर-धार्मिक) सामग्री भी है। अलग अलग लोग अवेस्ता की सकल सामग्री का अलग-अलग तरह से वर्गीकरण करते हैं। जीन केलेन्स ने इसे  यस्न, विस्पेरद, वेन्दिदाद, यश्त, सिरोज़ा, न्यायेश, गह, अफ्रिनगन और विविध (Fragments) के रूप में विभाजित किया है।",247,साहित्यिक
द सेटेनिक वर्सेज़,"द सेटेनिक वर्सेज़ (अनुवाद: शैतानी आयतें) सलमान रश्दी द्वारा सन् १९८८ में लिखित उपन्यास है जो इस्लामी जगत में अत्यन्त विवाद का विषय बना और अब भी विवादित है।
द सेटेनिक वर्सेज़ सलमान रुश्दी का चौथा उपन्यास है, जिसे पहली बार 1988 में प्रकाशित किया गया था और इस्लाम के पैगंबर मुहम्मद के जीवन से प्रेरित था। रुश्दी ने अपनी इस् पुस्तक में जादुई यथार्थवाद का उपयोग किया और समकालीन घटनाओं और समकालीन लोगों को अपने पात्र बने। इस पुस्तक के नाम में कुरान की उन आयतों को ""शैतानी आयतें"" कहा गया है जो मक्का की तीन देवियों अल-लात, मनात और अल-उज़्ज़ा से सम्बन्धित हैं।   ""शैतानिक छंद"" से संबंधित कहानी का हिस्सा इतिहासकार अल-वकिदी और अल-ताबारी के खातों पर आधारित था।
इंग्लॅण्ड में, शैतानी आयतें  (द सैटेनिक वर्सेज) को सकारात्मक समीक्षा मिली, 1988 बुकर प्राइज फाइनलिस्ट (पीटर कैरी का ऑस्कर और लुसिंडा से हारना) था और वर्ष के उपन्यास के लिए 1988 व्हिटब्रेड अवार्ड जीता। हालांकि, प्रमुख विवाद के कारण मुसलमानों ने इसे ईश निंदा और उनके विश्वास का मज़ाक बनाने का आरोप लगाया। 14 फरवरी 1989 को ईरान के सुप्रीम लीडर अयातुल्ला रूहुल्लाह खुमैनी द्वारा जारी रश्दी की मौत के लिए मुसलमानों में आक्रोश फतवे का कारण बना। परिणाम ब्रिटेन की सरकार द्वारा पुलिस सुरक्षा के तहत रखे गए रुश्दी पर हत्या के कई असफल प्रयासों का था। और अनुवादक हितोशी इगारशी (अग्रणी, इगारशी के मामले में, मृत्यु तक) जैसे कई जुड़े हुए व्यक्तियों पर हमला करता है।
भारत में इस पुस्तक को एक विशिष्ट धार्मिक समूह की ओर अभद्र भाषा के रूप में प्रतिबंधित किया गया था।",259,साहित्यिक
रामायण,"रामायण (संस्कृत : रामायणम् = राम + आयणम् ; शाब्दिक अर्थ : 'राम की जीवन-यात्रा'), वाल्मीकि द्वारा रचित संस्कृत महाकाव्य है जिसमें श्रीराम की गाथा है। इसे आदिकाव्य तथा इसके रचयिता महर्षि वाल्मीकि को 'आदिकवि' भी कहा जाता है। 
संस्कृत साहित्य परम्परा में रामायण और महाभारत को इतिहास कहा गया है और दोनों सनातन संस्कृति के सबसे प्रसिद्ध और लोकप्रिय ग्रन्थ हैं। रामायण के सात अध्याय हैं जो काण्ड के नाम से जाने जाते हैं। इसमें कुल लगभग २४,००० श्लोक हैं। सातवां उत्तरकांड प्रक्षिप्त है, तत्वमार्तंड में भी उत्तरकांड को प्रक्षिप्त माना गया है । उसके बाद की संस्कृत एवं अन्य भारतीय भाषाओं के साहित्य पर इस महाकाव्य का बहुत प्रभाव है तथा रामकथा को लेकर अनेकों 'रामायण' रचे गये।",120,साहित्यिक
देवर्षि रमानाथ शास्त्री,"देवर्षि रमानाथ शास्त्री (1878 – 1943) संस्कृत भाषा के कवि तथा श्रीमद्वल्लभाचार्य द्वारा प्रणीत पुष्टिमार्ग एवं शुद्धाद्वैत दर्शन के विद्वान् थे। उन्होने हिन्दी, ब्रजभाषा तथा संस्कृत में प्रचुर लेखन किया है। वे बाल्यावस्था से ही संस्कृत में कविता करने लग गए थे और उसी दौरान प्रसिद्ध मासिक पत्र ‘संस्कृत रत्नाकर’ में उनकी प्रारंभिक कविता ‘दुःखिनीबाला’ छपी थी। उनका जन्म आन्ध्र से जयपुर आये कृष्णयजुर्वेद की तैत्तरीय शाखा अध्येता वेल्लनाडु ब्राह्मण विद्वानों के देवर्षि परिवार की विद्वत् परम्परा में सन् 1878 (विक्रम संवत् 1936, श्रावण शुक्ल पंचमी) को जयपुर में हुआ। उनके पिता का नाम श्री द्वारकानाथ तथा माता का नाम श्रीमती जानकी देवी था। इनके एकमात्र पुत्र पंडित ब्रजनाथ शास्त्री (1901-1954) थे, जो स्वयं शुद्धाद्वैत के मर्मज्ञ थे। वे संस्कृत के उद्भट विद्वान् व युगपुरुष कविशिरोमणि भट्ट मथुरानाथ शास्त्री के अग्रज थे।",132,साहित्यिक
शिव कुमार बटालवी,"शिव कुमार 'बटालवी' (पंजाबी: ਸ਼ਿਵ ਕੁਮਾਰ ਬਟਾਲਵੀ) (1936 -1973) पंजाबी भाषा के एक विख्यात कवि थे, जो उन रोमांटिक कविताओं के लिए सबसे ज्यादा जाने जाते हैं, जिनमें भावनाओं का उभार, करुणा, जुदाई और प्रेमी के दर्द का बखूबी चित्रण है।
वे 1967 में वे साहित्य अकादमी पुरस्कार पाने वाले सबसे कम उम्र के साहित्यकार बन गये। साहित्य अकादमी (भारत की साहित्य अकादमी) ने यह सम्मान पूरण भगत की प्राचीन कथा पर आधारित उनके महाकाव्य नाटिका  लूणा  (1965) के लिए दिया, जिसे आधुनिक पंजाबी साहित्य की एक महान कृति माना जाता है  और जिसने आधुनिक पंजाबी किस्सागोई की एक नई शैली की स्थापना की। आज उनकी कविता आधुनिक पंजाबी कविता के अमृता प्रीतम और मोहन सिंह जैसे दिग्गजों के बीच बराबरी के स्तर पर खड़ी है,जिनमें से सभी भारत- पाकिस्तान सीमा के दोनों पक्षों में लोकप्रिय हैं। .",138,साहित्यिक
अमेरिकी साहित्य,आधुनिक काल के अमेरिकी साहित्य ने विश्व साहित्य पर अपनी छाप डाल दी है। विशेषतः शैली और प्रयोग पर यहाँ से नए विचार निकल पूरे विश्व के साहित्य में अपनाए गए। 'अमरीका' से यहाँ तात्पर्य संयुक्त राज्य अमरीका से है जहाँ की भाषा अंग्रेजी है। अमरीका की तरह उसका साहित्य भी नया है।,53,साहित्यिक
युद्ध और शान्ति,युद्ध और शान्ति (वार एण्ड पीस ; सुधार-पूर्व रूसी में : Война и миръ / Voyna i mir) रूस के प्रसिद्ध लेखक लेव तोलस्तोय द्वारा रचित उपन्यास है। यह पहली बार १८६९ में प्रकाशित हुआ था। यह एक विशाल रचना है और विश्व साहित्य की महानतम रचनाओं में इसकी गणना होती है।,52,साहित्यिक
फजलुर रहमान उस्मानी,फजलुर रहमान उस्मानी देवबन्दी (1831 - 15 जून 1907) एक भारतीय मुस्लिम विद्वान और कवि थे जिन्होंने दारुल उलूम देवबन्द की सह-स्थापना की थी। वह अजीजुर रहमान उस्मानी और शब्बीर अहमद उस्मानी के पिता थे। उनके पोते अतीकुर रहमान उस्मानी नद्वतुल मुसन्निफीन के संस्थापक थे।,45,साहित्यिक
शंकर दयाल सिंह,"शंकर दयाल सिंह (२७ दिसम्बर,१९३७ - २७ नवम्बर १९९५) भारत के राजनेता तथा हिन्दी साहित्यकार थे। वे राजनीति व साहित्य दोनों क्षेत्रों में समान रूप से लोकप्रिय थे। उनकी असाधारण हिन्दी सेवा के लिये उन्हें सदैव स्मरण किया जाता रहेगा। उनके सदाबहार बहुआयामी व्यक्तित्व में ऊर्जा और आनन्द का अजस्र स्रोत छिपा हुआ था। उनका अधिकांश जीवन यात्राओं में ही बीता और यह भी एक विचित्र संयोग ही है कि उनकी मृत्यु यात्रा के दौरान उस समय हुई जब वे अपने निवास स्थान पटना से भारतीय संसद के शीतकालीन अधिवेशन में अपनी भागीदारी सुनिश्चित करने दिल्ली आ रहे थे। नई-दिल्ली रेलवे स्टेशन पर २७ नवम्बर १९९५ की सुबह ट्रेन से कहकहे लगाते हुए शंकर दयाल सिंह तो नहीं उतरे, अपितु बोझिल मन से उनके परिजनों ने उनके शव को उतारा।",130,साहित्यिक
गोरखपुर,"है।  देवरिया एवं कुशीनगर से, पश्चिम में संत कबीर नगर से, उत्तर में महराजगंज एवं सिद्धार्थनगर से, तथा दक्षिण में मऊ, आज़मगढ़ तथा अम्बेडकर नगर से लगती हैं।",28,साहित्यिक
ए॰ पी॰ जे॰ अब्दुल कलाम,"अवुल पकिर जैनुलाब्दीन अब्दुल कलाम (अंग्रेज़ी: A P J Abdul Kalam), जो मिसाइल मैन और जनता के राष्ट्रपति नाम से भी जाने जाते हैं, भारतीय गणतंत्र के ग्यारहवें निर्वाचित राष्ट्रपति थे। वे भारत के पूर्व राष्ट्रपति, जानेमाने वैज्ञानिक और अभियंता (इंजीनियर) के रूप में विख्यात थे। उन्होंने सिखाया जीवन में चाहें जैसे भी परिस्थिति क्यों न हो पर जब आप अपने सपने को पूरा करने की ठान लेते हैं तो उन्हें पूरा करके ही रहते हैं। अब्दुल कलाम के विचार आज भी युवा पीढ़ी को आगे बढ़ने के लिए प्रेरित करते हैं।
इन्होंने मुख्य रूप से एक वैज्ञानिक और विज्ञान के व्यवस्थापक के रूप में चार दशकों तक रक्षा अनुसंधान एवं विकास संगठन (डीआरडीओ) और भारतीय अंतरिक्ष अनुसंधान संगठन (इसरो) संभाला व भारत के नागरिक अंतरिक्ष कार्यक्रम और सैन्य मिसाइल के विकास के प्रयासों में भी शामिल रहे। इन्हें बैलेस्टिक मिसाइल और प्रक्षेपण यान प्रौद्योगिकी के विकास के कार्यों के लिए भारत में 'मिसाइल मैन' के रूप में जाना जाता है।
इन्होंने 1974 में भारत द्वारा पहले मूल परमाणु परीक्षण के बाद से दूसरी बार 1998 में भारत के पोखरान-द्वितीय परमाणु परीक्षण में एक निर्णायक, संगठनात्मक, तकनीकी और राजनैतिक भूमिका निभाई।
कलाम सत्तारूढ़ भारतीय जनता पार्टी व विपक्षी भारतीय राष्ट्रीय कांग्रेस दोनों के समर्थन के साथ 2002 में भारत के राष्ट्रपति चुने गए। पांच वर्ष की अवधि की सेवा के बाद, वह शिक्षा, लेखन और सार्वजनिक सेवा के अपने नागरिक जीवन में लौट आए। इन्होंने भारत रत्न, भारत के सर्वोच्च नागरिक सम्मान सहित कई प्रतिष्ठित पुरस्कार प्राप्त किये।",248,साहित्यिक
गुलाब खंडेलवाल,गुलाब खण्डेलवाल एक भारतीय कवि हैं।,6,साहित्यिक
कृष्ण,"श्रीकृष्ण का जन्म द्वापरयुग में हुआ था। कृष्ण के समकालीन महर्षि वेदव्यास द्वारा रचित श्रीमद्भागवत और महाभारत में कृष्ण का चरित्र विस्तृत रूप से वर्णित है। भगवद्गीता कृष्ण और अर्जुन का संवाद है।
कृष्ण वसुदेव और देवकी की 8वीं संतान थे। देवकी कंस की बहन थी। कंस एक अत्याचारी राजा था। उसने आकाशवाणी सुनी थी कि देवकी के पुत्र द्वारा वह मारा जाएगा। इससे बचने के लिए कंस ने देवकी और वसुदेव को मथुरा के कारागार में डाल दिया। मथुरा के कारागार में ही भादो मास के कृष्ण पक्ष की अष्टमी को उनका जन्म हुआ। कंस के डर से वसुदेव ने नवजात बालक को रात में ही यमुना पार गोकुल में यशोदा के यहाँ पहुँचा दिया। गोकुल में उनका लालन-पालन हुआ था। यशोदा और नन्द उनके पालक माता-पिता बने।[उद्धरण चाहिए]
अपने जन्म के कुछ समय बाद ही कंस द्वारा भेजी गई राक्षसी पूतना का वध किया , उसके बाद शकटासुर, तृणावर्त आदि राक्षस का वध किया। बाद में गोकुल छोड़कर नंद गाँव आ गए वहां पर उन्होने  गोचारण लीला, गोवर्धन लीला, रास लीला की। इसके बाद मथुरा में मामा कंस का वध किया। सौराष्ट्र में द्वारका नगरी की स्थापना की और वहाँ अपना राज्य बसाया। पाण्डवों की मदद की और विभिन्न संकटों से उनकी रक्षा की। महाभारत के युद्ध में उन्होंने अर्जुन के सारथी की भूमिका निभाई और रणक्षेत्र में ही उन्हें उपदेश दिया। 124 वर्षों के जीवनकाल के बाद उन्होंने अपनी लीला समाप्त की।[उद्धरण चाहिए]
उनके अवतार समाप्ति के तुरंत बाद परीक्षित के राज्य का कालखंड आता है। राजा परीक्षित, जो अभिमन्यु और उत्तरा के पुत्र तथा अर्जुन के पौत्र थे, के समय से ही कलियुग का आरंभ माना जाता है।[उद्धरण चाहिए]",273,साहित्यिक
लीफ़ जीडब्ल्यू पर्सन,"लीफ गुस्ताव विली "" जीडब्ल्यू "" पर्सन (जन्म 12 मार्च 1945) एक स्वीडिश अपराधविज्ञानी और उपन्यासकार हैं। पर्सन के चार बच्चे हैं, जिनमें से एक, मालिन पर्सन गियोलिटो, एक अपराध लेखक भी हैं।",33,साहित्यिक
शमशेर बहादुर सिंह,"शमशेर बहादुर सिंह 13जनवरी 1911 - 12 मई 1993 सम्पूर्ण आधुनिक हिन्दी कविता में एक अति विशिष्ट कवि के रूप में मान्य हैं। हिन्दी कविता में निरन्तर प्रयोगशील रहने वाले, बिम्ब को काव्य-भाषा के रूप में प्रयुक्त करने वाले, प्रेम और सौन्दर्य के कवि तथा अनूठे माँसल ऐन्द्रिय बिम्बों के रचयिता होने पर भी शमशेर आजीवन प्रगतिवादी विचारधारा से जुड़े रहे। दूसरा सप्तक से शुरुआत कर 'चुका भी हूँ नहीं मैं' के लिए साहित्य अकादमी सम्मान पाने वाले शमशेर ने कविता के अलावा निबन्ध, कहानी एवं डायरी विधा में भी लिखा तथा अनुवाद-कार्य के अतिरिक्त हिन्दी-उर्दू शब्दकोश का संपादन भी किया।",101,साहित्यिक
यूसुफ़ मेहर अली,"यूसुफ़ मेहर अली (23 सितंबर, 1903 - 2 जुलाई, 1950) एक समाजवादी विचारधारा वाले राजनेता व स्वतंत्रता सेनानी थे। उन्हें 1942 में बॉम्बे का मेयर चुना गया था, जब वे यरवदा सेंट्रल जेल में कैद थे।
वह नेशनल मिलीशिया, बॉम्बे यूथ लीग और कांग्रेस सोशलिस्ट पार्टी के संस्थापक थे, और उन्होंने कई किसान और ट्रेड यूनियन आंदोलनों में भूमिका निभाई। उन्होंने 'साइमन गो बैक' का नारा गढ़ा था।
""भारत छोड़ो"" का नारा भी उन्होंने ही दिया था, और ब्रिटिश साम्राज्य से स्वतंत्रता के लिए भारत के इस अंतिम राष्ट्रव्यापी अभियान में महात्मा गांधी के साथ उन्होंने भी महत्वपूर्ण भूमिका निभाई थी।",101,साहित्यिक
घासीराम कोतवाल (नाटक),"घासीराम कोतवाल विजय तेंदुलकर द्वारा लिखित मराठी नाटक है।  यह ब्राह्मणों के गढ़ पूना में रोजगार की तलाश में गए एक हिंदी भाषी ब्राह्मण घासीराम के त्रासदी की कहानी है। ब्राह्मणों से अपमानित घासीराम मराठा पेशवा नाना फड़नबीस से अपनी बेटी के विवाह का सौदा करता है और पूना की कोतवाली हासिल कर उन ब्राह्मणों से बदला लेता है। किंतु नाना उसकी बेटी की हत्या कर देता है। घासीराम चाहकर भी इसका बदला नहीं ले पाता। उल्टे नाना उसकी हत्या करवा देता है। 
इस नाटक के मूल मराठी स्वरूप का पहली बार प्रदर्शन 16 दिसंबर, 1972 को पूना में ‘प्रोग्रेसिव ड्रामाटिक एसोसिएशन’ द्वारा भरत नाट्य मन्दिर में हुआ। निर्देशक थे डॉ॰ जब्बार पटेल।",113,साहित्यिक
मलयालम साहित्य का इतिहास,"मलयालम साहित्य का इतिहास शीर्षक पुस्तक के लिए  मलयालम साहित्य का इतिहास:परमेश्वरम नायर देखें।

मलयालम् भाषा अथवा उसके साहित्य की उत्पत्ति के संबंध में सही और विश्वसनीय प्रमाण प्राप्त नहीं हैं। फिर भी मलयालम् साहित्य की प्राचीनता लगभग एक हजार वर्ष तक की मानी गई हैं। भाषा के संबंध में हम केवल इस निष्कर्ष पर ही पहुँच सके हैं कि यह भाषा संस्कृतजन्य नहीं है - यह द्रविड़ परिवार की ही सदस्या है। परंतु यह अभी तक विवादास्पद है कि यह तमिल से अलग हुई उसकी एक शाखा है, अथवा मूल द्रविड़ भाषा से विकसित अन्य दक्षिणी भाषाओं की तरह अपना अस्तित्व अलग रखनेवाली कोई भाषा है। अर्थात् समस्या यही है कि तमिल और मलयालम् का रिश्ता माँ-बेटी का है या बहन-बहन का। अनुसंधान द्वारा इस पहेली का हल ढूँढने का कार्य भाषा-वैज्ञानिकों का है और वे ही इस गुत्थी को सुलझा सकते हैं। जो भी हो, इस बात में संदेह नहीं है कि मलयालम् का साहित्य केवल उसी समय पल्लवित होने लगा था जबकि तमिल का साहित्य फल फूल चुका था। संस्कृत साहित्य की ही भाँति तमिल साहित्य को भी हम मलयालम् की प्यास बुझानेवाली स्त्रोतस्विनी कह सकते हैं।
सन् 3100 ईसापूर्व से लेकर 100 ईसापूर्व तक यह प्राचीन तमिळ का एक स्थानीय रूप थी। ईसा पूर्व प्रथम सदी से इसपर संस्कृत का प्रभाव हुआ। तीसरी सदी से लेकर पन्द्रहवीं सदी के मध्य तक मलयालम का मध्यकाल माना जाता है। इस काल में जैनियों ने भी भाषा को प्रभावित किया। आधुनिक काल में सन् 1795 में परिवर्तन आया जब इस राज्य पर अंग्रेजी शासन पूर्णरूपेण स्थापित हो गया।",259,साहित्यिक
शिवानन्द गोस्वामी,"'शिवानन्द गोस्वामी'| शिरोमणि भट्ट (अनुमानित काल : संवत् १७१०-१७९७) तंत्र-मंत्र, साहित्य, काव्यशास्त्र, आयुर्वेद, सम्प्रदाय-ज्ञान, वेद-वेदांग, कर्मकांड, धर्मशास्त्र, खगोलशास्त्र-ज्योतिष, होरा शास्त्र, व्याकरण आदि अनेक विषयों के जाने-माने विद्वान थे। इनके पूर्वज मूलतः कांचीपुरम  तमिलनाडू के तेलगूभाषी उच्चकुलीन पंचद्रविड़ वेल्लनाडू ब्राह्मण थे, जो उत्तर भारतीय राजा-महाराजाओं के आग्रह और निमंत्रण पर राजस्थान, मध्यप्रदेश, उत्तर प्रदेश और उत्तर भारत के अन्य प्रान्तों में आ कर कुलगुरु, राजगुरु, धर्मपीठ निर्देशक, आदि अनौपचारिक पदों पर आसीन हुए| शिवानन्द गोस्वामी त्रिपुर-सुन्दरी के अनन्य साधक और शक्ति-उपासक थे। एक चमत्कारिक मान्त्रिक और तांत्रिक के रूप में उनकी साधना और सिद्धियों की अनेक घटनाएँ उल्लेखनीय हैं। श्रीमद्भागवत के बाद सबसे विपुल ग्रन्थ सिंह-सिद्धांत-सिन्धु लिखने का श्रेय शिवानंद गोस्वामी को है।""",112,साहित्यिक
शंकरलाल द्विवेदी,"शंकरलाल द्विवेदी (21 जुलाई 1941 - 27 जुलाई 1981), हिन्दी एवं ब्रजभाषा साहित्य के मूर्धन्य कवि व साहित्यकार थे। काव्य-मंचों एवं साथी कवियों के मध्य वे शंकर द्विवेदी उपाख्य से प्रचलित व प्रतिष्ठित रहे। आकर्षक व्यक्तित्व के धनी श्री द्विवेदी, एक उत्कृष्ट कविर्मनीषी होने के साथ-साथ उच्च कोटि के  शिक्षाविद भी थे। समकालीन कवियों के मध्य उन्हें कवि सम्मेलनों में ख़ासी लोकप्रियता प्राप्त थी। अपनी ओजस्वी काव्य-प्रस्तुतियों के कारण कवि सम्मेलनों के श्रोता-वर्ग में भी वे अत्यन्त लोकप्रिय थे। श्री द्विवेदी आग और राग दोनों स्वरों के सर्जक रहे हैं। वीर रस में काव्य-दक्ष श्री द्विवेदी को शृंगार रस में भी दक्षता हासिल थी। संयोग तथा वियोग दोनों ही श्रृंगारिक पक्षों पर उनकी लेखनी समानाधिकृत रूप से समृद्ध थी। उनका गीत-माधुर्य बरबस ही श्रोताओं को सम्मोहन-पाश में बाँध लेता था।।",130,साहित्यिक
क्लॉस वॉन स्टॉफ़ेनबर्ग,"क्लॉस फिलिप मारिया जस्टिनियन शेंक ग्राफ वॉन स्टॉफ़ेनबर्ग (German pronunciation: [ˈklaʊs ˈʃɛŋk ˈɡʁaːf fɔn ˈʃtaʊfənbɛɐ̯k]; 15 नवम्बर 1907 - 21 जुलाई 1944) जर्मन सेना के एक अधिकारी और कैथोलिक अभिजात वर्ग के व्‍यक्ति थे, जो एडॉल्फ हिटलर को मारने और नाज़ी पार्टी को द्वितीय विश्व युद्ध के जर्मनी से हटाने की 1944 की 20 जुलाई की साजिश के प्रमुख सदस्यों में से एक थे। हेनिंग वॉन ट्रेसकोव और ओसटर हांस के साथ वे भी वेहरमैचेट के भीतर जर्मन रेजिस्टेंस आंदोलन के एक प्रमुख व्यक्तित्व थे। ऑपरेशन वॉलकिरी नामक इस आंदोलन में अपनी भागीदारी के कारण इसके विफल होते ही उन्हें गोली मार दी गई।",104,साहित्यिक
कृष्णकुमारसिंह भावसिंह गोहिल,"भावनगर राज्य के अंतिम शाही कृष्णकुमार सिंह का जन्म 19 मई, 1912 को हुआ था। वह महाराजा भावसिंह गोहिल (द्वितीय) के उत्तराधिकारी के रूप में सिंहासन पर चढ़े। स्वतंत्र भारत को एक करने के लिए सरदार वल्लभभाई पटेल को सबसे पहले अपना राज्य दिया गया था। उसके बाद उन्हें मद्रास के राज्यपाल के रूप में नियुक्त किया गया   ।",59,साहित्यिक
शुजात बुखारी,"शुजात बुखारी (25 फरवरी 1968 - 14 जून 2018) एक भारतीय कश्मीरी पत्रकार और श्रीनगर से प्रकाशित अंग्रेजी दैनिक समाचार पत्र ""राइजिंग कश्मीर"" के प्रधान संपादक थे।, जिन्हें श्रीनगर में उनके कार्यालय के बाहर अज्ञात बंदूकधारियों ने गोली मारकर उनकी हत्या कर दी। निजी सुरक्षा गार्ड के तौर पर उन्हें उपलब्ध कराए गए दो पुलिस अधिकारी भी इस हमले में मारे गए थे।",63,साहित्यिक
अनिल करनजय,"अनिल करनजय (27 जून 1940 - 18 मार्च 2001) एक पूर्ण भारतीय कलाकार थे। पूर्व बंगाल में जन्म लेनेवाले करनजय ने बनारस में शिक्षा प्राप्त की, जहां उनका परिवार 1947 में भारतीय उपमहाद्वीप के बंटवारे के बाद बस गया। एक छोटे बच्चे के रूप में वे मिट्टी के साथ खेलने, खिलौने और तीर बनाने में काफी समय बिताते थे। उन्होंने बहुत जल्दी ही जानवरों और पौधों का चित्र बनाना या जिस भी वस्तु ने उन्हें प्रेरित किया उसका चित्र बनाना भी शुरू कर दिया। 1956 में उन्होंने बंगाल स्कूल के एक गुरु और नेपाली मूल के करनमान सिंह की अध्यक्षता वाले भारतीय कला केन्द्र का पूर्णकालिक छात्र बनने के लिए स्कूल छोड़ दिया. इस शिक्षक ने अनिल को व्यापक रूप से प्रयोग करने और हर संस्कृति की कला का अध्ययनके लिए प्रोत्साहित किया। अनिल 1960 तक यहां रहे, इस दौरान वे नियमित रूप से प्रदर्शन और अन्य छात्रों का अध्यापन करते रहे. इसी अवधि के दौरान उन्होंने भारत कला भवन (बनारस हिन्दू विश्वविद्यालय) में बनारस के महाराज के अंतिम दरबारी चित्रकार की देखरेख में लघु चित्रकला का अभ्यास किया। उन्होंने क्ले मॉडलिंग और धातु की ढलाई सीखने के लिए बनारस पॉलिटेक्निक में भी दाखिला लिया।",195,साहित्यिक
भारत में संगीत-शिक्षण,"१८ वीं शताब्दी में घराने एक प्रकार से औपचारिक संगीत-शिक्षा के केन्द्र थे परन्तु ब्रिटिश शासनकाल का आविर्भाव होने पर घरानों की रूपरेखा कुछ शिथिल होने लगी क्योंकि पाश्चात्य संस्कृति के व्यवस्थापक कला की अपेक्षा वैज्ञानिक प्रगति को अधिक मान्यता देते थे और आध्यात्म की अपेक्षा इस संस्कृति में भौतिकवाद प्रबल था।
भारतीय संस्कृति की आध्यात्मिक पृष्ठभूमि के अन्तर्गत कला को जो पवित्रता एवं आस्था का स्थान प्राप्त था तथा जिसे कुछ मुसलमान शासकों ने भी प्रश्रय दिया और संगीत को मनोरंजन का उपकरण मानते हुए भी इसके साधना पक्ष को विस्मृत न करते हुए संगीतज्ञों तथा शास्त्रकारों को राज्य अथवा रियासतों की ओर से सहायता दे कर संगीत के विकासात्मक पक्ष को विस्मृत नहीं किया। परन्तु ब्रिटिश राज्य के व्यस्थापकों ने संगीत कला के प्रति भौतिकवादी दृष्टिकोण अपना कर उसे यद्यपि व्यक्तित्व के विकास का अंग माना परन्तु यह दृष्टिकोण आध्यात्मिकता के धरातल पर स्थित न था। उन्होंने अन्य विषयों के समान ही एक विषय के रूप में ही इसे स्वीकार किया, परन्तु वैज्ञानिक प्रगति की प्रभावशीलता के कारण यह विषय अन्य पाठ्य विषयों के बीच लगभग उपेक्षित ही रहा।",181,साहित्यिक
बियोवुल्फ़,"साँचा:Infobox Medieval text
बियोवुल्फ़  (आईपीए: /ˈbeɪ.ɵwʊlf/, पुरानी अंग्रेज़ी में या तो उच्चारण: [ˈbeːo̯wʊlf] या उच्चारण: [ˈbeːəwʊlf]), एक पुराने अंग्रेज़ी वीर महाकाव्य कविता का पारम्परिक नाम है, जिसमें 3182 अनुप्रास लंबी पंक्तियां हैं, जो स्कैंडिनेविया में सेट की गई हैं और जिसे सामान्यतः एंग्लो-सेक्सोन साहित्य का सबसे महत्वपूर्ण कार्य माना जाता है। 
इसे केवल एक ही पांडुलिपि में लिखा गया है, इस पांडुलिपि को नोवेल कोडेक्स के नाम से भी जाना जाता है।
इसकी रचना एक अनाम एंग्लो-सेक्सोन कवि द्वारा 8वीं और आरंभिक 11वीं सदी के बीच की गई थी।
कविता में, बियोवुल्फ़, गेट्स का नायक है, जो तीन शत्रुओं:ग्रैन्डल, जो हरूगर के मीड हॉल में आवासी योद्धाओं के ऊपर आक्रमण करता रहता है (डेन्स का राजा), ग्रैन्डल की माँ और एक अनाम ड्रैगन (अझ़दहा) के साथ युद्ध करता है। अंतिम लड़ाई बाद में होती है, बियोवुल्फ़ अब गेट्स का राजा बन चुका है। अंतिम लड़ाई में, बियोवुल्फ़ गंभीर रूप से घायल हो जाता है। उसके देहांत के बाद उसके समर्थक उसे गेटलैंड के टुमुलस में दफना देते हैं।",168,साहित्यिक
राधा कृष्ण,"राधा कृष्ण (अन्तर्राष्ट्रीय संस्कृत लिप्यन्तरण वर्णमाला rādhā-kṛṣṇa, संस्कृत राधा कृष्ण) एक हिंदू देवी-देवता हैं। कृष्ण को गौड़ीय वैष्णव धर्मशास्त्र में अक्सर स्वयं भगवान के रूप में सन्दर्भित किया गया है और राधा एक युवा नारी हैं, एक गोपी जो कृष्ण की सर्वोच्च प्रेयसी हैं। कृष्ण के साथ, राधा को सर्वोच्च देवी स्वीकार किया जाता है और यह कहा जाता है कि वह अपने प्रेम से कृष्ण को नियंत्रित करती हैं। यह माना जाता है कि कृष्ण संसार को मोहित करते हैं, लेकिन राधा ""उन्हें भी मोहित कर लेती हैं। इसलिए वे सभी देवी में सर्वोच्च देवी हैं।""
हालांकि भगवान के ऐसे रूप की पूजा करने के काफी आरंभिक सन्दर्भ मौजूद हैं, पर जब सन् बारहवीं शताब्दी में जयदेव गोस्वामी ने प्रसिद्ध गीत गोविन्द लिखा, तो दिव्य कृष्ण और उनकी भक्त राधा के बीच के आध्यात्मिक प्रेम सम्बन्ध को सम्पूर्ण भारतवर्ष में पूजा जाने लगा।  यह माना जाता है कि कृष्ण ने राधा को खोजने के लिए रास नृत्य के चक्र को छोड़ दिया था। चैतन्य सम्प्रदाय का मानना है कि राधा के नाम और पहचान को भागवत पुराण में इस घटना का वर्णन करने वाले छंद में गुप्त भी रखा गया है और उजागर भी किया गया है। यह भी माना जाता है कि राधा मात्र एक चरवाहे की कन्या नहीं हैं, बल्कि सभी गोपियों या उन दिव्य व्यक्तित्वों का मूल हैं जो रास नृत्य में भाग लेती हैं।
￼
(-)==
सत्रहवीं सदी के बंगाल से प्राप्त ग्रन्थ वासुदेव रहस्य राधतन्त्र के षष्ठ पटल में  राधा की प्रतिरूपा( छाया) वृन्दा की सास का नाम जटिला और पति का नाम अभिमन्युक: लिखा है। कुटिला ननद और वृन्दा के देवर का नाम दुर्मद है।
श्वश्रूस्तु जटिला ख्याता पतिर्म्मान्योऽतिमन्युकः ॥  ननान्दा कुटिलानाम्नी देवरो दुर्म्मदाभिधः ।",282,साहित्यिक
नवाब मुहम्मद इस्माईल खान,"नवाब मुहम्मद इस्माइल खान ( उर्दू : محمد اسماعیل خان ) एक प्रसिद्ध मुस्लिम राजनेता और अखिल भारतीय मुस्लिम लीग के एक प्रमुख नेता, जो कि खिलाफत आंदोलन और पाकिस्तान आंदोलन के अग्रभाग में खड़े थे । पाकिस्तान के निर्माण के बाद भी, उन्होंने निर्णायक रूप से भारत में रहने का फैसला किया। बाद में उन्हें भारतीय संविधान सभा का सदस्य मनोनीत किया गया।",64,साहित्यिक
सर्वराष्ट्रीय मानव अधिकार घोषणापत्र,संयुक्त राष्ट्रसंघ की स्थापना के बाद उसकी आर्थिक और सामाजिक परिषद् की पहली बैठक में मानव अधिकार आयोग की स्थापना की गई। इस आयोग का काम 10 जून सन् 1948 को समाप्त हो गया और 10 दिसम्बर सन् 1948 को सर्वराष्ट्रीय मानव अधिकार घोषणापत्र संयुक्त राष्ट्र महासभा में निर्विरोध स्वीकार कर लिया गया। संयुक्त राष्ट्र महासभा ने अपनी घोषणा में कहा है कि सभी देशों और सभी राष्ट्रों में प्रत्येक मनुष्य और समाज की प्रत्येक संस्था के अधिकारों और उनकी प्रतिष्ठा का सम्मान समान आधार पर किया जाएगा। सर्वराष्ट्रीय मानव अधिकारपत्र को ध्यान में रखकर सभी देशों और सभी स्थानों में सभी मनुष्यों के लिए इन अधिकारों की व्यवस्था राष्ट्रीय और अंतरराष्ट्रीय आधार पर की जाएगी। इनका प्रचार और प्रसार किया जाएगा।,122,साहित्यिक
भास,"भास संस्कृत साहित्य के प्रसिद्ध नाटककार थे, जिनके जीवनकाल  के बारे में अधिक पता नहीं है। स्वप्नवासवदत्ता उनके द्वारा  लिखित सबसे चर्चित नाटक है जिसमें एक राजा के अपने रानी के प्रति अविरहनीय प्रेम और पुनर्मिलन की कहानी है। कालिदास जो गुप्तकालीन समझे जाते हैं, ने भास का नाम अपने नाटक में लिया है, जिससे लगता है कि वो गुप्तकाल से पहले रहे होंगे पर इससे भी उनके जीवनकाल का अधिक ठोस प्रमाण नहीं मिलता। आज कई नाटकों में उनका नाम लेखक के रूप में उल्लिखित है पर १९१२ में त्रिवेंद्रम में गणपति शास्त्री ने नाटकों की लेखन शैली में समानता देखकर उन्हें भास-लिखित बताया। इससे पहले भास का नाम संस्कृत नाटककार के रूप में विस्मृत हो गया था।",119,साहित्यिक
रामभद्राचार्य,"जगद्गुरु रामभद्राचार्य (संस्कृत: जगद्गुरुरामभद्राचार्यः) (१९५०–), पूर्वाश्रम नाम गिरिधर मिश्र(ग्राम -सराय भोगी, ब्लॉक-सुजानगंज तहसील-मछलीशहर जौनपुर) चित्रकूट (उत्तर प्रदेश, भारत) में रहने वाले एक प्रख्यात विद्वान्, शिक्षाविद्, बहुभाषाविद्, रचनाकार, प्रवचनकार, दार्शनिक और हिन्दू धर्मगुरु हैं। वे रामानन्द सम्प्रदाय के वर्तमान चार जगद्गुरु रामानन्दाचार्यों में से एक हैं और इस पद पर १९८८ ई से प्रतिष्ठित हैं। वे चित्रकूट में स्थित संत तुलसीदास के नाम पर स्थापित तुलसी पीठ नामक धार्मिक और सामाजिक सेवा संस्थान के संस्थापक और अध्यक्ष हैं। वे चित्रकूट स्थित जगद्गुरु रामभद्राचार्य विकलांग विश्वविद्यालय के संस्थापक और आजीवन कुलाधिपति हैं। यह विश्वविद्यालय केवल चतुर्विध विकलांग विद्यार्थियों को स्नातक तथा स्नातकोत्तर पाठ्यक्रम और डिग्री प्रदान करता है। जगद्गुरु रामभद्राचार्य दो मास की आयु में नेत्र की ज्योति से रहित हो गए थे और तभी से प्रज्ञाचक्षु हैं।
अध्ययन या रचना के लिए उन्होंने कभी भी ब्रेल लिपि का प्रयोग नहीं किया है। वे बहुभाषाविद् हैं और २२ भाषाएँ बोलते हैं। वे संस्कृत, हिन्दी, अवधी, मैथिली सहित कई भाषाओं में आशुकवि और रचनाकार हैं। उन्होंने २५० से अधिक पुस्तकों और ग्रंथों की रचना की है, जिनमें चार महाकाव्य (दो संस्कृत और दो हिन्दी में), रामचरितमानस पर हिन्दी टीका, अष्टाध्यायी पर काव्यात्मक संस्कृत टीका और प्रस्थानत्रयी (ब्रह्मसूत्र, भगवद्गीता और प्रधान उपनिषदों) पर संस्कृत भाष्य सम्मिलित हैं। उन्हें तुलसीदास पर भारत के सर्वश्रेष्ठ विशेषज्ञों में गिना जाता है, और वे रामचरितमानस की एक प्रामाणिक प्रति के सम्पादक हैं, जिसका प्रकाशन तुलसी पीठ द्वारा किया गया है। स्वामी रामभद्राचार्य रामायण और भागवत के प्रसिद्ध कथाकार हैं – भारत के भिन्न-भिन्न नगरों में और विदेशों में भी नियमित रूप से उनकी कथा आयोजित होती रहती है और कथा के कार्यक्रम संस्कार टीवी, सनातन टीवी इत्यादि चैनलों पर प्रसारित भी होते हैं।
२०१५ में भारत सरकार ने उन्हें पद्मविभूषण से सम्मानित किया।",285,साहित्यिक
बरॉक,"बरॉक (उच्चारित/bəˈroʊk/, bə-), rohk यूरोप में 16वीं सदी के अंत और 18वीं सदी के आरंभ में प्रचलित एक कलात्मक शैली है। इसे अधिकतर ""मैनेरिस्ट और रोकोको युगों में यूरोप की एक प्रभावशाली शैली के रूप में परिभाषित किया जाता है, एक ऐसी शैली, जिसे गतिशील आन्दोलन, खुली भावना और आत्मविश्वासी अलंकार विद्या"" के रूप में जाना जाता है।
बरॉक शैली की लोकप्रियता और सफलता को रोमन कैथोलिक चर्च द्वारा प्रोत्साहित किया गया, जिसने प्रोटेस्टेंट सुधार की प्रतिक्रिया में, काउंसिल ऑफ ट्रेंट के समय यह निर्णय लिया था, कि कला को प्रत्यक्ष और भावनात्मक जुड़ाव के साथ धार्मिक प्रकरणों को संचारित करना चाहिए। अभिजात वर्ग ने भी बरॉक वास्तुकला की नाटकीय शैली और कला को आगंतुकों को प्रभावित करने और विजयी शक्ति और नियंत्रण को अभिव्यक्त करने वाले माध्यम के रूप में देखा। बरॉक महलों को परिसर के प्रवेश द्वार, भव्य सीढ़ियों और क्रमानुसार समृद्धि को बढ़ाने वाले स्वागत कक्ष के आस पास निर्मित किया जाता है।",156,साहित्यिक
नास्तिवाद,"नास्तिवाद (लैटिन भाषा से लिया गया है जिसका अर्थ है [2 ], कुछ नहीं), एक दार्शनिक सिद्धांत है जो जीवन के एक या अधिक अर्थपूर्ण पहलुओं को नकारता है। आम तौर पर नास्तिवाद को सबसे अधिक अस्तित्व/मौज़ूदा नास्तिवाद के रूप में प्रस्तुत किया है जो तर्क देता है कि जीवन का कोई सार्थक अर्थ, कारण या वास्तविक महत्त्व नहीं है। इसे मानने वाले नाईलिस्ट (शून्यवादी) जोर दे कर कहते हैं है कि नैतिकता स्वाभाविक रूप से मौजूद नहीं होती, तथा किसी भी प्रकार के स्थापित किये गए नैतिक मूल्य कृत्रिम रूप से बनाये गये हैं। नास्तिवाद दर्शनवाद, अध्यात्मवाद या सिद्धांतवाद के रूप में भी हो सकता है, जिसका अर्थ है कि कुछ स्वरूपों में ज्ञान संभव नहीं है या हमारे विश्वास के विपरीत है, इस प्रकार यथार्थ के कुछ पहलू अस्तित्व में नहीं होते हैं।
नास्तिवाद शब्द को कई बार आदर्शों की कमी के साथ जोड़ कर अस्तित्व की कथित निरर्थकता के कारण हुई निराशा की सामान्य मनोदशा में यह समझाने के लिए प्रयोग लिया जाता है कि कोई यह समझ कर विकास कर सकता है कि कोई आदर्श, नियम या कानून नहीं हैं। दूसरे आंदोलनों के साथ भविष्यवाद और विध्वंस को टिप्पणीकारों द्वारा विभिन्न समय पर विभिन्न सन्दर्भों में ""शून्यवादी (नाइलिस्टिक)"" के रूप में पहचाना गया है।
नास्तिवाद एक एक विशेषता भी है जिसे, कई समय अवधियों के लिए जिम्मेदार माना गया है, उदाहरण के लिए, जीन बौड्रीलार्ड और अन्यों ने आधुनिकता के बाद के युग को शून्यवादी (नाइलिस्टिक) युग माना है और कुछ ईसाई ब्रह्मविज्ञानियों और धार्मिक गुरुओं द्वारा एकत्रित आंकड़ों ने इस बात पर जोर दिया है कि आधुनिकता के बाद का युग और इसके कई पहलू आस्तिकता को नकारने का प्रतिनिधित्व करते हैं और कहा कि इस तरह की अस्वीकृति एक प्रकार के नास्तिवाद को ही बढ़ावा देने के समान है।",295,साहित्यिक
आर एम(रैप मॉन्स्टर),"किम नाम-जून (हंगुल: 김남준; जन्म 12 सितंबर, 1994), जिन्हें आरएम ( रैप मॉन्स्टर) के रूप में जाना जाता है , दक्षिण कोरियाई रैपर, गीतकार, गायक और रिकॉर्ड निर्माता हैं। वह बिग हिट एंटरटेनमेंट के अंतर्गत दक्षिण कोरियाई पॉप बैंड बीटीएस के मुख्य रैपर और नेता हैं। 2015 में, उन्होंने अपना पहला सोलो मिक्सटेप, आरएम रिलीज़ किया। अक्टूबर 2018 तक, उनका दूसरा मिक्सटेप, मोनो, बिलबोर्ड 200 चार्ट पर एक कोरियाई एकल कलाकार द्वारा उच्चतम चार्टिंग एल्बम है, जो 26 पर चरम पर है। उन्होंने वैले, वारेन जी, गायको, क्रिज़ कलिको, एमएफबीटीवाई जैसे कलाकारों के साथ रिकॉर्ड किया है। फॉल आउट बॉय, और प्राइमरी। वह बहुत प्रतिभाशाली व्यक्ति है|",107,साहित्यिक
डाडावाद,"डाडा या डाडावाद एक सांस्कृतिक आन्दोलन है जो प्रथम विश्वयुद्ध के दौरान ज्यूरिख, स्विटज़रलैंड में शुरू हुआ था और 1916 से 1922 के बीच अपनी पराकाष्ठा पर पहुंच गया था। यह आन्दोलन मुख्यतया दृश्य कला, साहित्य-कविता, कला प्रकाशन, कला सिद्धांत-रंगमंच और ग्राफिक डिजाइन को सम्मिलित करता है और इस आन्दोलन ने कला-विरोधी सांस्कृतिक कार्यक्रमों के द्वारा अपनी युद्ध विरोधी राजनीति को कला के वर्तमान मापदंडों को अस्वीकार करने के माध्यम से एकत्रित किया। इसका उद्देश्य आधुनिक जगत की उन बातों का उपहास करना था जिसे इसके प्रतिभागी अर्थहीनता समझते थे। युद्ध विरोधी होने के अतिरिक्त, डाडा आन्दोलन प्रकृति से पूंजीवाद विरोधी और राष्ट्रविप्लवकारी भी था।
डाडा गतिविधियों के अंतर्गत सार्वजनिक सभाएं, प्रदर्शन और कला/साहित्यिक पत्रिकाओं का प्रकाशन होता था; इसके अंतर्गत विभिन्न संचार माध्यमों द्वारा कला, राजनीति और संस्कृति की भावनात्मक और विस्तृत सूचना आदि विषयों पर चर्चा की जाती थी। इस आन्दोलन ने उत्तरकालीन शैलियों जैसे को भी प्रभावित किया जैसे अवंत-गर्दे और शहर के व्यापारिक क्षेत्र में शुरू हुए संगीत आन्दोलन तथा इसने कुछ समूहों को भी प्रभावित किया जिसमें अतियथार्थवाद, नव यथार्थवाद, पॉप आर्ट, फ्लक्सस और पंक संगीत शामिल थे।

डाडा अमूर्त कला और ध्वनिमय कविता का आधार कार्य है, यह कला प्रदर्शन का आरंभिक बिंदु है, पश्च आधुनिकतावाद की एक प्रस्तावना, पॉप आर्ट पर एक प्रभाव, कला विरोधियों का एक उत्सव जिसे बाद में 1960 के दशक में अराजक-राजनीतिक प्रयोग के लिए अंगीकार कर लिया गया था और यही वह आन्दोलन है जिसने अतियथार्थवाद की नींव रखी थी।
मार्क लोवेन्थल, फ्रैंसिस पिकाबिया की आई एम ए ब्यूटीफुल मॉन्स्टर के लिए अनुवादक द्वारा दिया गया परिचय. पोएट्री, प्रोज़ एंड प्रोवोकेशन .",264,साहित्यिक
२०१४ में निधन,"निम्नलिखित सूची २०१४ में निधन हो गये लोगों की है।
यहाँ पर सभी दिनांक के क्रमानुसार हैं और एक दिन की दो या अधिक प्रविष्टियाँ होने पर उनके मूल नाम को वर्णक्रमानुसार में दिया गया है। यहाँ लिखने का अनुक्रम निम्न है:

नाम, (आयु), उल्लेखनीयता का कारण एवं देश, निधन का स्थापित कारण, सन्दर्भ।",54,साहित्यिक
अंग्रेजी कविता,,0,साहित्यिक
मस्तिष्कखंडछेदन,"मस्तिषकखंडछेदन (लोबोटॉमी) (यूनानी : λοβός – lobos': ""लोब (मस्तिष्क का)""; τομή - टोम: ""काटना/फांक"") एक तंत्रिकाशल्यक्रिया संबंधी प्रक्रिया है, मनःशल्यचिकित्सा का एक रूप, जिसे ल्यूकोटॉमी या ल्यूकोटामी (यूनानी λευκός से - ल्यूकोस: ""स्पष्ट/सफेद"" तथा टोम). इसमे मस्तिष्क के ललाट खंड के अग्रभाग, मस्तिष्काग्र प्रान्तस्था का और से संबंध काटना शामिल है। आरंभ में इस शल्यक्रिया को ल्यूकोटॉमी कहा गया था, जो 1935 में इसकी शुरुआत से ही विवादास्पद रहा है, मनोविकारी (और कभी-कभी अन्य) अवस्थाओं के लिए निर्धारित- इसके लगातार और गंभीर दुष्प्रभावों की आम मान्यता के बावजूद, दो दशकों से अधिक तक यह मुख्यधारा की शल्यक्रिया थी। 1949 का शरीरक्रियाविज्ञान या आयुर्विज्ञान का नोबेल पुरस्कार एंतोनियो इगास मोनिज को “उनकी निश्चित मनोविक्षिप्तियों में मस्तिष्कखंडछेदन के चिकित्साशास्त्रीय महत्त्व की खोज के लिए” दिया गया था।
 इसका उपयोग 1940 के दशक के आरंभ से 1950 के दशक के मध्य तक जोरों पर था, जब आधुनिक मनोवियोजी (मनोविक्षिप्तिरोधी) औषधियां पेश की गईं. 1951 तक संयुक्त राज्य अमेरिका में लगभग 20,000 मस्तिष्कखंडछेदन किए जा चुके थे। इस शल्यक्रिया में गिरावट एक दम से न आकर क्रमिक रूप से आई. उदाहरण के लिए, ओटावा में मनोरोग अस्पतालों में 1953 में 153 मस्तिष्कखंडछेदन हुए थे जो 1954 में कनाडा में मनोरोगरोधी औषधि क्लोरप्रोमाजिन के आगमन के बाद 1961 में 58 रह गए थे।",208,साहित्यिक
बुंदेलखंड का काव्य,"महाराजा छत्रसाल बुंदेला के समय में जहां बुन्देलखण्ड को ""इत जमुना उत नर्मदा, इत चम्बल उत टोंस"" से जाना जाता है, वहीं भौगोलिक दृष्टि जनजीवन, संस्कृति और भाषा के संदर्भ से बुन्देला क्षत्रियों के वैभवकाल से जोड़ा जाता है। बुन्देली इस भू-भाग की सबसे अधिक व्यवहार में आने वाली बोली है। विगत ७०० वर्षों से इसमें पर्याप्त साहित्य सृजन हुआ। बुन्देली काव्य के विभिन्न साधनाओं, जातियों और आदि का परिचय भी मिलता है। काव्रू का आधार इसीलिए बुन्देलखण्ड की नदियां, पर्वत और उसके वीरों को बनया गया है। विभिन्न प्रवृत्तियों और आन्दोलनों के आधार पर बुन्देलखण्ड काव्य के कुल सात युग माने जा सकते हैं, जिन्हें अध्ययन के सुविधा से निम्न नामों से अभिहित किया गया है।
१. भाषा काव्य आन्दोलन - नवीं शती विक्रमी से तेरहवीं शती तक
२. कथा काव्य काल - तेरहवीं से सोलहवीं शदी विक्रमी तक
३. रीति भक्ति काव्य काल - सत्रहवीं शदी से सत्रहवीं शती विक्रमी तक।
४. सांस्कृतिक उन्मेष काल - सत्रहवीं शती से अट्ठाहरवीं शती विक्रमी तक।
५. श्रृंगार काव्य काल - अट्ठारहवीं शती से उन्नीस सौ पचास विक्रमी तक।
६. स्वतन्त्रता पूर्व आधुनिक - सम्वत् १९५० से २००० विक्रमी तक।
७. अत्याधुनिक काल - सम्वत् २००० से अब तक।",198,साहित्यिक
शंकर कुमार सान्याल,"शंकर कुमार सान्याल (जन्म: 30  जुलाई   1948 - 
प्रसिद्ध गांधीवादी विचारक हैं। वे इस समय हरिजन सेवक संघ के अध्यक्ष हैं, जिसकी स्थापना 1932 में गांधीजी ने की थी। हुए| वे गांधी स्मृति एवं दर्शन समिति के सदस्य भी हैं।",40,साहित्यिक
ए टेल ऑफ़ टू सिटीज़,"ऐ टेल ऑफ़ टू सिटिज़ , फ़्रांसीसी क्रांति के पहले और दौरान पेरिस और लंदन की पृष्ठभूमि में रचित (1859) चार्ल्स डिकेन्स द्वारा लिखित उपन्यास है।
इसकी 200 मिलियन से अधिक प्रतियां बिक चुकी हैं, यह सबसे अधिक मुद्रित मूल अंग्रेज़ी पुस्तक है और उपन्यास विधा की सबसे प्रसिद्ध कृति.
उपन्यास में फ़्रेंच अभिजात्य वर्ग से हतोत्साहित फ़्रांस के कृषकों की दशा जिसके कारण क्रांति ने जन्म लिया, क्रांति के शुरुआती वर्षों में क्रांतिकारियों द्वारा पूर्व
अभिजात्य वर्ग के प्रति क्रूरता और उसी अवधि के दौरान लंदन में जीवन की अनेक विषम सामाजिक समानताएं वर्णित हैं।
उपन्यास इन घटनाओं के माध्यम से कई नायकों के जीवन का अनुसरण करता है, विशेषकर कभी अभिजात्य वर्ग के रह चुके एक फ़्रांसीसी चार्ल्स डारने के जो अपने भले स्वभाव के बावजूद क्रांतिकारियों के अंधाधुंध क्रोध का शिकार होता है और सिडनी कार्टन, एक व्यस्त ब्रिटिश बैरिस्टर जो डारने की पत्नी, लूसी 
मैनेट से एकतरफ़ा प्यार करके अपने व्यर्थ गंवाए हुए जीवन को सुधारने का प्रयास करता है।
उपन्यास साप्ताहिक किश्तों (उनके अधिकांश अन्य उपन्यासों के विपरीत मासिक में नहीं) में प्रकाशित हुआ था। पहली किस्त 30 अप्रैल 1859 को डिकेन्स के साहित्यिक आवधिक All the Year Round के पहले अंक में जारी हुई, इकतीसवीं और अंतिम 
उसी साल 25 नवम्बर को जारी हुई।",210,साहित्यिक
अंग्रेजी नाटक,,0,साहित्यिक
तन्त्रालोक,तन्त्रालोक अभिनवगुप्त द्वारा रचित एक तांत्रिक ग्रन्थ है।,8,साहित्यिक
अष्टावक्र (महाकाव्य),"अष्टावक्र (२०१०) जगद्गुरु रामभद्राचार्य (१९५०–) द्वारा २००९ में रचित एक हिन्दी महाकाव्य है। इस महाकाव्य में १०८-१०८ पदों के आठ सर्ग हैं और इस प्रकार कुल ८६४ पद हैं। महाकाव्य ऋषि अष्टावक्र की कथा प्रस्तुत करता है, जो कि रामायण और महाभारत आदि हिन्दू ग्रंथों में उपलब्ध है। महाकाव्य की एक प्रति का प्रकाशन जगद्गुरु रामभद्राचार्य विकलांग विश्वविद्यालय, चित्रकूट, उत्तर प्रदेश द्वारा किया गया था। पुस्तक का विमोचन जनवरी १४, २०१० को कवि के षष्टिपूर्ति महोत्सव के दिन किया गया।
इस काव्य के नायक अष्टावक्र अपने शरीर के आठों अंगों से विकलांग हैं। महाकाव्य अष्टावक्र ऋषि की संपूर्ण जीवन यात्रा को प्रस्तुत करता है जोकि संकट से प्रारम्भ होकर सफलता से होते हुए उनके उद्धार तक जाती है। महाकवि, जो स्वयं दो मास की अल्पायु से प्रज्ञाचक्षु हैं, के अनुसार इस महाकाव्य में विकलांगों की सार्वभौम समस्याओं के समाधानात्मक सूत्र प्रस्तुत किए गए हैं। उनके अनुसार महाकाव्य के आठ सर्ग विकलांगों की आठ मनोवृत्तियों के विश्लेषण मात्र हैं।",158,साहित्यिक
टैगोर वंश,"टैगोर परिवार (जिसे ठाकुर भी कहा जाता है ) कोलकाता, भारत के अग्रणी परिवारों में से एक रहा है, और इसे बंगाली पुनर्जागरण के दौरान प्रमुख प्रभावशाली लोगों में से एक माना जाता है। इस परिवार ने कई लोगों को जन्म दिया है जिन्होंने व्यापार, सामाजिक और धार्मिक सुधार, साहित्य, कला, राजनीति और संगीत के क्षेत्र में महत्वपूर्ण योगदान दिया है। इस परिवार के सबसे प्रमुख व्यक्तियों में अग्रणी उद्योगपति द्वारकानाथ टैगोर, साहित्य में नोबेल पुरस्कार विजेता रवींद्रनाथ टैगोर, एक प्रतिष्ठित कलाकार अवनींद्रनाथ टैगोर और बहुत कुछ शामिल हैं।",89,साहित्यिक
शैक्षणिक विषयों की सूची,यहाँ शैक्षणिक विषय (academic discipline) से मतलब ज्ञान की किसी शाखा से है जिसका अध्ययन महाविद्यालय स्तर या विश्वविद्यालय स्तर पर किया जाता है या जिन पर शोध कार्य किया जाता है।,32,साहित्यिक
रॉबर्ट ब्राउनिंग,"रॉबर्ट ब्राउनिंग (7 मई 1812- 1889) एक अंग्रेजी कवि एवं नाटककार थे। नाटकीय कविता, विशेषकर नाटकीय एकालापों में अतुल्य दक्षता के कारण उन्हें विक्टोरियन कवियों में अग्रणी स्थान प्राप्त है।",30,साहित्यिक
सात घातक पाप,"""जीव हत्या"" सबसे बड़ा पाप हैं , अनावश्यक हरे पेड़ों को काटना भी पाप हैं।  इसके बाद इन्सान की मानसिकता के
सात घातक पाप जो प्रधान पापाचरणों या कार्डिनल पापों के रूप में भी जाने जाते हैं, सर्वाधिक आपत्तिजनक बुराइयों का एक वर्गीकरण है जो मानवता की पाप के प्रति (अनैतिक) झुकाव की प्रकृति से संबंधित अनुयायियों को शिक्षित करने तथा उपदेश देने के लिए क्रिश्चियन समय से ही प्रयुक्त होता रहा है। सूची के अंतिम संस्करण में क्रोध, लोभ, आलस, अभिमान, वासना, ईर्ष्या एवं लालच निहित हैं।
कैथोलिक चर्च ने पाप को दो प्रमुख वर्गों में विभक्त किया है: ""क्षम्य पाप"", जो अपेक्षाकृत क्षुद्र होते हैं और किसी भी प्रकार के संस्कारिक नियमों अथवा चर्च के परम प्रसाद संस्कार ग्रहण के माध्यम से क्षमा किए जा सकते हैं एवं जितने अधिक ""घातक"" या नश्वर पाप होंगे उतने ही अधिक संगीन होंगे. ऐसा मानना है कि नश्वर पाप जीवन की गरिमा को नष्ट कर देते है और अनंत निगृहित नरकवास का आतंक तब तक बनाए रखते हैं जब तक कि पाप स्वीकारोक्ति संस्कार के अथवा परिपूर्ण पश्चाताप के माध्यम से क्षमा प्रदान न कर दी जाए। 
14वीं सदी की शुरुआत के प्रथम चरण में, उस समय के यूरोपीय कलाकारों में सात घातक पापों की विषय वस्तु की लोकप्रियता ने अंततः सामान्य रूप से विश्वभर में व्याप्त कैथोलिक संस्कृति तथा कैथोलिक चेतना को आत्मसात करने में सहायता प्रदान की है। आत्मसात करने के माध्यमों में से ऐसा ही एक स्मरक सृष्टि ""SALIGIA"" थी जो लैटिन में सात घातक पापों: सुपर्बिया, एवारिसिया, लक्सुरिया, इनविदिया, गुला, इरा, एसेडिया पर आधारित थी।",258,साहित्यिक
पॉल गौगुइन,"यूजीन हेनरी पॉल गौगुइन ( UK : / ɡ oʊ ɡ æ /, US : / ɡ oʊ ɡ æ / ; French: [ø.ʒɛn ɑ̃.ʁi pɔl ɡo.ɡɛ̃] ; 7 जून 1848 - 8 मई 1903) एक फ्रांसीसी प्रभाववादोत्तर कलाकार थे। आजीवन सराहना से वंचित रहे, गौगुइन को अब रंग और सिंथेटिक शैली के अपने उन प्रयोगात्मक उपयोगों के लिए जाना जाता है जो प्रभाववाद से अलग थे। अपने जीवन के अंत में, उन्होंने फ्रेंच पोलिनेशिया में दस साल बिताए। इस समय के चित्र उस क्षेत्र के लोगों या परिदृश्य को दर्शाते हैं।
उनका काम फ्रांसीसी अवांट-गार्डे और पाब्लो पिकासो और हेनरी मैटिस जैसे कई आधुनिक कलाकारों पर प्रभाव जमाने वाला था, और वे विंसेंट और थियो वैन गॉग के साथ अपने संबंधों के लिए जाने जाते हैं। गाउगिन की कला उनकी मृत्यु के बाद लोकप्रिय हो गई, आंशिक रूप से डीलर एम्ब्रोइज़ वोलार्ड के प्रयासों से, जिन्होंने अपने करियर के अंत में गौग्विन के काम की प्रदर्शनियों का आयोजन किया और पेरिस में दो महत्वपूर्ण मरणोपरांत प्रदर्शनियों के आयोजन में सहायता की।
गौगुइन एक चित्रकार, मूर्तिकार, मुद्रणकर्ता, सेरामिस्ट और लेखक के रूप में प्रतीकात्मक आंदोलन में एक महत्वपूर्ण व्यक्ति थे। क्लोइज़निस्ट शैली के प्रभाव में, उनके चित्रों में विषयों के अंतर्निहित अर्थ की उनकी अभिव्यक्ति ने आदिमवाद और देहाती के लिए वापसी का मार्ग प्रशस्त किया। वह कला रूपों के रूप में लकड़ी के उत्कीर्णन और लकड़ के काट कर किए जाने वाले उपयोग के एक प्रभावशाली अभ्यासी भी थे।",240,साहित्यिक
ड्रूड,"ड्रूड  (मूलत: द मिस्ट्री ऑफ एडविन ड्रूड ) चार्ल्स डिकेंस के अपूर्ण उपन्यास द मिस्ट्री ऑफ एडविन ड्रूड पर आधारित एक संगीत नाटक है। यह रूपर्ट होम्स द्वारा लिखा गया है और यह पहला मुख्यधारा का संगीत नाटक था, जिसका अंत विविधता लिए हुए था (दर्शकों के मत द्वारा निर्धारित)। होम्स ने सर्वश्रेष्ठ पुस्तक और सर्वश्रेष्ठ मौलिक संगीत नाटक के टोनी पुरस्कार जीते।  इस संगीत नाटक ने सर्वश्रेष्ठ संगीत नाटक सहित 11 मनोनयनों में से पांच टोनी पुरस्कार जीते।
यह संगीत नाटक पहले पहल अगस्त 1985 में न्यूयॉर्क शेक्सपियर महोत्सव के एक हिस्से के रूप में सामने आया और संशोधन के बाद ब्रॉडवे में स्थानांतरित किया गया, जहां यह मई 1987 तक चला. इसके बाद दो राष्ट्रीय दौरे हुए और लंदन के वेस्ट एंड में इसकी प्रस्तुति हुई। हालांकि शो का अभी तक मुख्यधारा में पुनरुद्धार किया जाना बाकी था, यह क्षेत्रीय, शौकिया और छात्र थियेटर कंपनियों में लोकप्रिय बना हुआ है और इसकी कई विदेशी प्रस्तुतियां हुई है।",159,साहित्यिक
वेटिंग फ़ॉर गोडोट,"वेटिंग फॉर गोडोट  ( /ˈɡɒdoʊ/ GOD-oh) शमूएल बेकेट द्वारा रचित एक बेतुका नाटक है, जिसमें दो मुख्य पात्र व्लादिमीर और एस्ट्रागन एक अन्य काल्पनिक पात्र गोडोट के आने की अंतहीन व निष्फल प्रतीक्षा करते हैं। इस नाटक के प्रीमियर से अब तक गोडोट की अनुपस्थिति व अन्य पहलुओं को लेकर अनेक व्याख्यायें की जा चुकी हैं। इसे ""बीसवीं सदी का सबसे प्रभावशाली अंग्रेजी भाषा का नाटक"" भी बुलाया जा चुका है। असल में वेटिंग फॉर गोडोट बेकेट के ही फ्रेंच नाटक एन अटेंडेंट गोडोट  का उनके स्वयं के द्वारा ही किया गया अंग्रेजी अनुवाद है तथा अंग्रेजी में इसे दो भागों की त्रासदी-कॉमेडी का उप-शीर्षक दिया गया है"". फ्रेंच मूल रचना 9 अक्टूबर 1948 व 29 जनवरी 1949 के बीच की गई। इसका स्टेज प्रीमियर 5 जनवरी 1953 को पेरिस के थियेटर डि बाबिलॉन नामक थियेटर में हुआ। इसके निर्माता रॉजर ब्लिन थे, जिन्होनें इसमें पोज़ो की भूमिका भी अदा की.",151,साहित्यिक
राजनीतिक कार्टून,"एक राजनीतिक कार्टून, संपादकीय कार्टून का एक रूप, कलाकार की राय व्यक्त करने वाले सार्वजनिक आंकड़ों के कार्टून के साथ एक कार्टून ग्राफिक है। एक कलाकार जो ऐसी छवियों को लिखता और खींचता है, एक संपादकीय कार्टूनिस्ट के रूप में जाना जाता है। वे आम तौर पर कलात्मक कौशल, अतिशयोक्ति और व्यंग्य को जोड़ते हैं ताकि या तो सवाल किया जा सके या भ्रष्टाचार, राजनीतिक हिंसा और अन्य सामाजिक बुराइयों पर ध्यान आकर्षित किया जा सके।
१८वीं शताब्दी के उत्तरार्ध में इंग्लैंड में विकसित, राजनीतिक कार्टून का नेतृत्व जेम्स गिल्रे ने किया था, हालांकि फलते-फूलते अंग्रेजी उद्योग में उनके और अन्य लोगों को प्रिंट की दुकानों में व्यक्तिगत प्रिंट के रूप में बेचा गया था। १८४१ में स्थापित, ब्रिटिश आवधिक पंच ने अपने राजनीतिक कार्टूनों को संदर्भित करने के लिए कार्टून शब्द का विनियोजन किया जिसके कारण इस शब्द का व्यापक उपयोग हुआ।",143,साहित्यिक
एक्स-मेन ऑरिजिंस: वूल्वरिन (फिल्म),"X-मेन ऑरिजिंस: वूल्वरिन  मार्वेल कॉमिक्स के काल्पनिक चरित्र वूल्वरिन पर आधारित 2009 की एक अमेरिकी सुपर हीरो फिल्म है। यह X मेन श्रृंखला का चौथा किस्त है, जो 1 मई 2009 को विश्वभर में रिलीज़ हुई। इस फिल्म का निर्देशन गेविन हुड ने किया और मुख्य शीर्षक भूमिका में ह्यू जैकमैन के साथ लीव स्क्रिबर, डैनी हस्टन, Will.i.am [विल.आइ.एम], लिन कॉलिन्स, टेलर किच, डैनियेल हेने और रायन रेनॉल्ड्स अन्य सितारे हैं जिन्होंने इसमें अभिनय किया है। यह फिल्म X-मेन फिल्म श्रृंखला के प्रिक्वल के रूप में काम करता है जिसमें उत्परिवर्ती वूल्वरिन के हिंसापूर्ण अतीत और उसके सौतेले भाई विक्टर क्रीड के साथ उसके संबंध पर विशेष प्रकाश डाला गया है। इस फिल्म का कथानक भी कर्नल विलियम स्ट्राइकर के साथ वूल्वरिन की प्रारंभिक मुठभेड़, टीम X के साथ जुड़े उसके नाम और वेपन X प्रोग्राम के दौरान वूल्वरिन के अविनाशी धात्विक ऐडमांटियम [वज्र] युक्त कंकाल की बॉन्डिंग का भी सविस्तार वर्णन करता है।
इस फिल्म की अधिकतर शूटिंग ऑस्ट्रेलिया और न्यूज़ीलैण्ड के साथ-साथ कनाडा के कुछ-कुछ स्थानों में भी हुई। फॉक्स [Fox] के अधिकारियों और निर्देशक हूड के बीच उत्पन्न झगड़ों के कारण निर्माण में परेशानी पैदा हो गई और फिल्म की शुरुआत से पहले ही फिल्म की अधूरी वर्कप्रिंट इंटरनेट पर रहस्योद्घाटित हो गई। X-मेन ऑरिजिंस: वूल्वरिन पर समीक्षकों की मिली-जुली प्रतिक्रिया रही, जिन्होंने फिल्म और इसकी पटकथा को उत्साहहीन माना, लेकिन ह्यू जैकमैन के प्रदर्शन की प्रशंसा की। इसने बॉक्स ऑफिस के शीर्ष पर अपनी शुरुआत की और संयुक्त राज्य अमेरिका में 179 मिलियन डॉलर की कुल आय तथा कनाडा एवं विश्वभर में 373 मिलियन डॉलर से भी अधिक की आय की।",265,साहित्यिक
स्टैंड-अप कॉमेडी,"स्टैंड-अप कॉमेडी लाइव दर्शकों के लिए एक हास्य प्रदर्शन है जिसमें कलाकार सीधे मंच से दर्शकों को संबोधित करता है। कलाकार को कॉमेडियन, कॉमिक या स्टैंड-अप के रूप में जाना जाता है।
स्टैंड-अप कॉमेडी में वन-लाइनर्स, कहानियाँ, अवलोकन या एक शटिक शामिल होता है जिसमें प्रॉप्स, संगीत, मैजिक ट्रिक्स या वेंट्रिलोक्विज़्म शामिल हो सकते हैं। इसे लगभग कहीं भी प्रदर्शित किया जा सकता है, जिसमें कॉमेडी क्लब, कॉमेडी उत्सव, बार, नाइट क्लब, कॉलेज या थिएटर शामिल हैं।",77,साहित्यिक
डॉ॰ सुभाष राय,"डॉ सुभाष राय एक हिन्दी साहित्यकार और पत्रकार हैं।
इनका जन्म जनवरी 1957 में उत्तर प्रदेश में स्थित मऊ जिला के गांव बड़ागांव में हुआ। शिक्षा काशी, प्रयाग और आगरा में हुई। उन्होंने आगरा विश्वविद्यालय के ख्यातिप्राप्त संस्थान के. एम. आई. से हिंदी साहित्य और भाषा में स्रातकोत्तर की उपाधि प्राप्त की। उत्तर भारत के प्रख्यात संत कवि दादू दयाल की कविताओं के मर्म पर शोध के लिए इन्हें डाक्टरेट की उपाधि मिली। ये कविता, कहानी, व्यंग्य और आलोचना में निरंतर सक्रिय हैं। उन्होंने अमृत प्रभात और अमर उजाला जैसे प्रतिष्ठित समाचारपत्रों में शीर्ष पदों पर काम किया है। ये फिलहाल लखनऊ से प्रकाशित होने वाले हिन्दी दैनिक जनसंदेश टाइम्स और हिन्दी मासिक पत्रिका समकालीन सरोकार के प्रधान संपादक हैं।",120,साहित्यिक
भारत में नकली समाचार,"भारत में नकली समाचार देश में गलत सूचना या दुस्सूचना को संदर्भित करता है जो मौखिक और पारंपरिक मीडिया के माध्यम से और हाल ही में संचार के डिजिटल रूपों जैसे कि संपादित वीडियो, मीम्स, असत्यापित विज्ञापनों और सोशल मीडिया प्रचारित अफवाहों के माध्यम से फैलाया जाता है। देश में सोशल मीडिया के माध्यम से फैली झूठी खबरें एक गंभीर समस्या बन गई हैं, जिसके परिणामस्वरूप भीड़ की हिंसा होने की संभावना है, जैसा कि मामला था जहां २०१८ में सोशल मीडिया पर प्रसारित गलत सूचना के परिणामस्वरूप कम से कम २० लोग मारे गए थे।",96,साहित्यिक
अमेदिओ मोदिग्लिआनी,"अमेदिओ क्लेमेनते मोदिग्लिआनी (12 जुलाई 1884 - 24 जनवरी 1920) एक इतालवी कलाकार थे जो मुख्य रूप से फ्रांस में काम करते थे। वे मुख्य रूप से एक आलंकारिक कलाकार थे, उन्हें मुखौटों-जैसे चेहरे और लम्बे स्वरूपों की विशेषता लिए आधुनिक शैली में चित्रकारी और मूर्तिकारी करने के लिए जाना गया। ट्युबरकुलर मैनिंजाइटिस के कारण पेरिस में उनका निधन हो गया, जिसमें गरीबी, अत्यधिक काम और शराब और नशीले पदार्थों के सेवन ने भी अपनी भूमिका निभाई.",77,साहित्यिक
अहमद अली बरक़ी आज़मी,"अहमद अली बर्क़ी आज़मी : जन्म 25 दिसंबर 1954 को उत्तर प्रदेश के आज़मगढ़ में हुवा। इन की शायरी का सांप्रदाय दाग देहलवी से है। इन का क़लमी नाम ""बर्क़ी"" है।",31,साहित्यिक
ऋषिकेश शर्मा,"हृषीकेश शर्मा (1891 - 1976?) हिन्दी-सेवी एवं हिन्दी-प्रचारक थे। उनका जीवन और हिंदी के प्रसार के लिए आजीवन समर्पित उनकी निष्ठावान सेवाएँ  इस सीमा तक एकाकार हैं  कि दक्षिण भारत  में वह और हिंदी प्रचार एक दूसरे के पर्याय भी कहे जा सकते हैं। एक कदम आगे जा कर यदि यह भी कहा जाय कि दक्षिण भारत में राष्ट्रभाषा के प्रचार-प्रसार का सम्पूर्ण इतिहास  इनके निजी योगदान की चर्चा किये बिना अधूरा है, तो यह कोई अतिशयोक्ति नहीं होगी।",79,साहित्यिक
फ़्रान्स में बर्बन पुनर्स्थापना,"दूसरी बर्बन पुनर्स्थापना वह अवधि थी जब प्रथम फ्रांसीसी साम्राज्य के पतन के बाद बर्बन राजवंश फिर से सत्ता में आया। यह अवधि 1815 से लेकर 26 जुलाई 1830 की जुलाई क्रांति तक चली। इस दौरान लुई अट्ठारहवाँ और चार्ल्स दसवां, जो मृत्युदंड प्राप्त राजा लुई सोलहवें के भाई और प्रताड़ित राजा लुई सत्रहवें के चाचा थे, क्रमिक रूप से सिंहासन पर बैठे और एक रूढ़िवादी सरकार स्थापित की जिसका उद्देश्य अन्सियन रेजीम (Ancien Régime) की गरिमा को पुनर्स्थापित करना था, भले ही सभी संस्थाओं को नहीं। निर्वासन में गए राजशाही के समर्थक फ्रांस लौट आए लेकिन फ्रांसीसी क्रांति द्वारा किए गए अधिकांश परिवर्तनों को पलटने में असमर्थ रहे। दशकों के युद्ध से थके हुए राष्ट्र ने आंतरिक और बाहरी शांति, स्थिर आर्थिक समृद्धि और औद्योगिकीकरण की प्रारंभिक स्थितियों का अनुभव किया।",132,साहित्यिक
